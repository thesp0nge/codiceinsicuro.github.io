---
layout: page
author: thesp0nge
permalink: /chi-sono/
title: "Chi sono"
modified: 2019-05-21 23:08
tags: []
image:
  feature:
share: true
comments: true
---

Scrivere di sé è qualcosa di estremamente difficile. Parlare di chi sei, di
quello che ami senza diventare auto referenziale può risultare molto
complicato.

Se però sei qui, qualcosa di me dovresti averla già capita.

Mi chiamo Paolo e la mia passione per la sicurezza informatica e lo sviluppo
nasce al SiLAB, il laboratorio del corso di laurea in Informatica che una volta
era in Via Comelico 39, a Milano.

Lì tra un Ampex, le versioni di Netscape Communicator, Tic e Tac, ho imparato i
rudimenti delle reti, di Internet e dei Sistemi Operativi fino ad arrivare
all'[articolo di Aleph One](http://phrack.org/issues/49/14.html) che ha
cambiato le carte in tavola.

Sono passati decenni da quel novembre del 1996, ma la passione è rimasta tale e
mi ha portato a diventare Security Manager in una società leader nel mondo
Fintech, dopo aver creato nelle varie esperienze lavorative, tanti competence
centre di application security, all'interno delle varie aziende dove ho
lavorato.

Amo anche comunicare e condividere, ecco il perchè del progetto [Codice
Insicuro](https://codiceinsicuro.it) e del progetto in inglese
[ArmoredCode](https://armoredcode.com).

Vorresti farmi delle domande o sapere qualcosa di più? Perché non lasci un
commento qui sotto oppure, perché non mi scrivi una
[mail](mailto:paolo@codiceinsicuro.it)?
Risponderò con gioia.
A presto.

Paolo

