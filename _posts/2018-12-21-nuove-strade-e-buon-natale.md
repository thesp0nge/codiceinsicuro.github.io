---
layout: post
title: "Nuove strade e Buon Natale"
promotion: 
modified: 
featured: false
category: [post]
tags: [natale, osce, ctp, offensive security]
image:
  feature: snow_aroad.jpg
  credit: John Salzarulo
  creditlink: https://unsplash.com/photos/_R0gzzRUZoI?utm_source=unsplash&utm_medium=referral&utm_content=creditCopyText
comments: true
share: true
---

E così anche il Natale 2018 è arrivato. In questi mesi dove la mia presenza sul
blog è stata nulla, se non per il lancio della [newsletter settimanale
Insicurezze Collaterali](https://tinyletter.com/insicurezze-collaterali), sono
successe molte cose interessanti.


Ho cambiato [lavoro](https://www.linkedin.com/in/paolo-perego/) e sto per
iniziare, tra due giorni, il corso [Cracking the
Perimeter](https://www.offensive-security.com/information-security-training/cracking-the-perimeter/)
che mi porterà, un giorno, ad essere certificato anche come OSCE guy.

Un security manager che mette la testa nell'offensive security colmando gap ed
imparando cose nuove? Sì esattamente. Chi mi conosce sa che anche in una
posizione del genere non mi sarei lasciato sedurre dal lato fuffoso della
cyber.

Sinceramente mi stupisco di chi abbandona completamente tutto quello che è
tecnico, così come chi sembra vivere perennemente in conferenza. Se sei sempre
in qualche evento, chi guida la security al tuo posto? Boh, _whatever_.

Leggendo il syllabus del corso e le recensioni in giro, questo
[corso](https://www.offensive-security.com/information-security-training/cracking-the-perimeter/),
che è **INTERMEDIO**, suona invece come brutale per una persona normale.

Sì, OSCE è una certificazione giudicata intermedia, così come la OSCP era
considerata una certificazione entry level. Brutale.

Dopo aver letto [questa review](https://tulpa-security.com/2017/07/18/288) mi
sono preparato 2 virtual, una windows XP SP3 ed una Windows 7 SP1, entrambe a
32 bit, per la parte di buffer overflow.
Speriamo di aver fatto bene i conti con lo sforzo che dovrò affrontare, di
sicuro aspettatevi post sulla serie "Getting root" e poco altro.

Mancano meno di due giorni alla fatidica mail con il materiale e le credenziali
VPN. Sono le ultime sere di gioco a Pokemon Let's go Pikatchu dopo aver messo a
letto i bambini, poi sarà guerra.

Enjoy it e... Buon Natale ed un felice 2019.
