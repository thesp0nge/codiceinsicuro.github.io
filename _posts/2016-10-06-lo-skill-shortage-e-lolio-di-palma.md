---
layout: post
title: "Lo skill shortage e l'olio di palma"
promotion: "Si pensa che il problema del #cybersec in Italia sia la mancanza di skill. Siamo sicuri sia proprio così?"
modified: 
featured: false
category: [post]
tags: [skill shortage, mercato del lavoro, cybersecurity, italia, remunerazioni, skill, ambizioni, carriera]
image:
  feature: shortage.jpg
  credit: Hafiz Bastan
  creditlink: https://flic.kr/p/9Witzb
comments: true
share: true
---

Non so se ci avete fatto caso, ma durante la pubblicità il messaggio più
importante, in queste ultime settimane, per i prodotti dolciari, non è più
quanto sia buono il prodotto, ma il fatto che sia senza olio di palma.

Ora, non importa quanti pesticidi mettano su frutta o verdura, o se gli animali
da macello vengano alimentati con scarti, l'importante è che non ci sia l'olio
di palma.

A discapito di qualche studio
([1](http://www.airc.it/cancro/disinformazione/olio-di-palma-cancerogeno/),
[2](http://www.nature.com/articles/srep30502)), che lo ha assolto dagli effetti
dannosi contro la salute umana, come se fosse salubre impestare l'aria che
respiriamo di PM10, il nemico comune dell'industria alimentare è... l'olio di
palma.

Adesso pensiamo alle cose di casa nostra. Ormai anche il [Governo Italiano](http://www.sicurezzanazionale.gov.it/sisr.nsf/index.html)
muove i primi passi nel campo della _cybersecurity_, che per decenni è stata
sicurezza informatica senza che se la considerasse nessuno e che qualche amante
del lessico forbito vorrebbe battezzare _sicurezza cibernetica_.

In questo campo, il nemico è lo _skill shortage_. Cos'è lo skill shortage? In
parole povere, la
stampa([3](http://cybersecurity.startupitalia.eu/52552-20160729-cybersecurity-cercasi-esperti),
[4](http://www.repubblica.it/tecnologia/sicurezza/2016/09/29/news/cybersecurity_ottobre_e_il_mese_della_sicurezza_informatica-148781028/))
dice: "ehi, Italia, molto bene che anche tu pensi ai
temi della cybersecurity, ma in casa tu non hai talenti. Perché non ne formiamo
un po'?". Ed iniziano a spuntare corsi di formazione e accelleratori per
startup. Ovvero, bella la cybersecurity, aspetta che ci voglio fare qualche
soldo _the old fashioned way_, formando su cose che non conosco e finanziando
progetti con noccioline in modo che io abbia subito un ritorno ma che il
team... bhé si arrangi.

Abbiamo detto che c'è questo _skill shortage_ corretto? Bene. Io dico che è una
stronzata. In Italia non mancano gli skill, in Italia gli skill di
cybersecurity, **non sono valorizzati**.

Non mi credete? Andate su LinkedIN, Monster e cercate opportunità di lavoro in
campo cybersec in Italia. Potete usare _cyber_, _cybersecurity_, _owasp_,
_pentest_ come parole chiave, io di solito mi diverto con queste. Ora andate a
cercare all'estero, non serve andare molto lontano, basta la Svizzera o la
Germania se non vogliamo andare in Israele o negli States.

Spesso c'è un'indicazione del salario ed il delta con l'Italia è importante,
certo il costo della vita incide anche se a tassazione sulla busta paga noi
siamo **il peggio**. Quello che fa pensare è la numerosità delle opportunità
aperte nel settore privato. Sono rapporti importanti, quasi ti fanno chiedere
se nelle aziende italiane qualcuno faccia _cybersec_ sul serio.

Parlare di _skill shortage_ quando a mancare è la domanda, è pura demenza. Se
io sono un neo laureato, e magari sono bravo o nell'_offensive_ o nella
_defensive_ security, e l'offerta migliore mi viene da qualche società di
consulenza italiana rispetto a qualche telco o banca o vendor di tool di
security all'estero, secondo voi dove sceglierà d'andare?

Il mercato italiano è ancora ancorato all'outsourcing del settore tecnico. Gli
sviluppatori? Li prendo dalla società di consulenza X, se non mi piace lo
cambio e lo pago di meno. Il pentester? Tanto ne faccio uno all'anno se va
bene, lo prendo alla bisogna dalla società Y.

Con dei ragionamenti del genere, come facciamo a:

* trattenere i nostri talenti?
* formare dei competence centre all'interno delle aziende?

In ogni talk con un livello _banfa_ maggiore di 4 (su scala 1..10), si ripete
come un mantra: _la sicurezza non è uno strumento ma un processo_. Ed è
sacrosanto. Ma se la sicurezza è un processo aziendale, come posso pensare di
esternalizzarla in toto? Dovrò per forza strutturarmi al mio interno con
qualcuno di competente che costruisca e mantenga il processo nel tempo, che
abbia la governance tecnica e che, al limite, si fa dare una mano da risorse
esterne (si perché deve far proprio schifo assumere persone in campo IT...
sic).

Più che di _skill shortage_, direi che manca la formazione ai security manager.
Non c'è solo ITIL, non c'è solo BYOD, non c'è solo il firewall da comprare ogni
5 anni. C'è il processo di _cybersecurity_, c'è un ciclo di vita del software
da mettere in sicurezza, c'è tutta la parte di awareness interna da creare e
mantenere, c'è lavoro per generazioni.

Quello che manca non sono gli skill, quello che manca è la vision da chi è
nella stanza dei bottoni.

Enjoy it!
