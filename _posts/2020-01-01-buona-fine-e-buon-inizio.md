---
layout: post
title: "Buona fine e buon inizio"
author: thesp0nge
featured: false
category: [post]
tags: [buoni propositi, storie cyber]
image:
  feature: fireworks.jpg
comments: true
share: true
---

Tra poche ore il 2019 ci saluterà e con esso un lustro ed un decennio che hanno
visto esplodere la _moda_ della sicurezza informatica.

Una moda che, negli ultimi anni si è fregiata del titolo di _cyber_ perché
abbiamo scoperto che magicamente il mondo degli elaboratori e quello reale sono
connessi. Svegliati quindi dal torpore e con una nuovo prefisso a galvanizzare
le riunioni di prevendita di consulenza, possiamo passare in rassegna le cose
che mi sono piaciute di più e quelle che mi sono proprio andate di traverso in
questo 2019.

## Del 2019 salviamo

### Pwnagotchi

Dalla mente di [@evilsocket](https://www.evilsocket.net/), ecco uscire un modo
ingegnoso di usare un raspberry per fare wardriving: [il
pwnagotchi](https://pwnagotchi.ai).

L'uso interessante di algoritmi di machine learning, unito alla portabilità del
dispositivo ed un divertente personaggio che con le sue espressioni ci da un
feedback di quello che sta intercettando, è sicuramente il piatto forte di
questo 2019.
Da costruire e tenere sempre nello zaino.

### Elastic compra Endgame

Elastic nel mese di ottobre, completa l'acquisizione di
[Endgame](https://www.businesswire.com/news/home/20191008005937/en/Elastic-Completes-Acquisition-Endgame-Leader-Endpoint-Protection)
e si candida ad essere lo strumento di riferimento per i blueteam nel prossimo
anno.
Senza entrare troppo nel dettaglio dell'operazione commerciale, accanto alle
funzionalità di collezione e correlazione, la componente di endpoint riuscirà a
far fare il grande salto nell'analisi comportamentale di codice sconosciuto.

### Bluekeep

Nel mese di maggio del 2019, viene fatta la disclosure di [Bluekeep](https://en.wikipedia.org/wiki/BlueKeep), [CVE-2019-0708](https://cve.mitre.org/cgi-bin/cvename.cgi?name=CVE-2019-0708), una vulnerabilità che affligge il sistema di desktp remoto di tutte le versioni del sistema operativo di mamma Microsoft e che permetteva la compromissione della macchina vittima da remoto.

Microsoft corre ai ripari e pubblica una patch anche per le versioni non più supportate di Windows, segnale questo che la vulnerabilità era pericolosa e che erano probabilmente disponibili exploit funzionanti e più stabili rispetto a quello _ufficiale_.

## Del 2019 non salviamo

E' ormai chiaro che la sicurezza informatica sia diventata qualcosa di
_mainstream_ e che chiunque installando Kali si senta un esperto. 

Su Youtube o LinkedIN, si sono moltiplicati quest'anno i sedicenti esperti,
gente che quando le vedi sul posto di lavoro ti imbarazza sentirli parlare e
poi fanno video da divulgazione tipo Rai YoYo come se masticassero bit 24 ore
al giorno.

Difficilmente vedremo un 2020 scevro di queste figure, anzi purtroppo dovremmo
conviverci e saranno sempre di più. Questo rende difficile, per magari l'it
manager di una piccola o media azienda, capire chi è esperto, chi è ciarlatano
e chi chiamarlo in questo modo gli fai persino un complimento.

## Benvenuto 2020

Dal nuovo anno quindi cosa ci auguriamo? Speriamo escano exploit interessanti,
speriamo la gente capisca che deve spendere soldi se vuole fare security in
azienda e non può andare al risparimio.

Speriamo ci siano talk interessanti alle prossime
[HackInBo](https://www.hackinbo.it/), [RomHack](https://www.romhack.io/) ed
eventi vari che stanno nascendo sul territorio.

Speriamo escano dalle cantine tanti ricercatori appassionati e speriamo che il
trend del mercato del lavoro italiano si svegli e dia possibilità di crescita e
sviluppo anche alle figure tecniche.

Il 2020 è appena nato ed è già carico di aspettative.
Sta a noi coglierle.

Buon anno.
Paolo
