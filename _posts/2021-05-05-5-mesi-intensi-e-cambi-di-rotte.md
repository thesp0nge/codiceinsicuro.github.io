---
layout: post
title: "5 mesi intensi e cambi di rotte"
author: thesp0nge
featured: false
category: [post]
tags: [nuova vita]
image:
   feature: gecko.jpg
   author_id: jonlepp
   author_name: Jonathan Leppan
   author_link: https://unsplash.com/@jonlepp
   link: https://unsplash.com/photos/ktwf6kExFAw
comments: true
share: true
---

Cinque mesi fa
[scrivevo](https://codiceinsicuro.it/blog/nuovi-progetti-per-il-2021/) di come
volessi fare una svolta al mio 2021. Il [tweet
originale](https://twitter.com/thesp0nge/status/1343394090403168256) aveva un
riferimento ad un punto 1 che riguardava il rimediare ad una situazione
professionale ed è qui che la vera svolta si è consumata.

Andiamo in ordine. E' circa dal 2000 che io ho due passioni: sviluppare software
e la sicurezza informatica. Non mi sono mai sentito uno di quei professionsti
"buco tutto ma non voglio sapere come scrivere un'applicazione".

Durante la mia carriera ho provato a coniugare tutto questo parlando di
sviluppo sicuro, di code review ed ho provato a colmare il vuoto studiando come
un matto per la parte di sicurezza offensiva soprattutto negli ultimi 5 / 6
anni.

## 2021: la svolta

Rullo di tamburi: da marzo finalmente coniugo ancora meglio le mie passioni
essendo entrato nel team di product security di [SUSE
Linux](https://www.suse.com). Un [**sogno**](https://twitter.com/thesp0nge/status/1382587395594412032).

Un opportuno disclaimer, così come è sempre avvenuto, il progetto [Codice
Insicuro](https://codiceinsicuro.it) raccoglie quelli che sono i miei punti di
vista e le mie opinioni personali, assolutamente slegate dalle posizioni
ufficiali del mio datore di lavoro. Dlin dlon. Fine dell'opportuno disclaimer.

Neanche il tempo di iniziare il nuovo lavoro e l'azienda si butta
nell'[Hackweek](https://hackweek.suse.com/), evento che spinge i dipendenti a
dedicarsi a progetti paralleli, legati al mondo del free software.

Colgo l'occasione per dare una sonora spolverata a
[dawnscanner](https://twitter.com/thesp0nge/status/1375494602170507265), il mio
software per l'analisi del codice di applicazioni web scritte in Ruby. Dopo una
settimana di lavoro, il codice era in grado di usare la nuova knowledge base in
formato YAML, knowledge base ora distribuita in un pacchetto a parte.

Ora il mio mondo è fatto di review di codice e di pacchetti da manutenere.
Di sicuro, il 2021 ha segnato una svolta lavorativa importante.

Enjoy it!
