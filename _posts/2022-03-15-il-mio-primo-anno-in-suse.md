---
layout: post
title: "Il mio primo anno in SUSE"
author: thesp0nge
featured: false
category: [post]
tags: [suse, lavoro, hacking, cve]
image:
   feature: birthday.jpg
   author_id: twinsfisch
   author_name: Isabella and Zsa Fischer
   author_link: https://unsplash.com/@twinsfisch
   link: https://unsplash.com/s/photos/birthday
comments: true
share: true
---

Esattamente un anno fa, ero nel posto dove sono ora, ovvero un piccolo ufficio
che ho affittato vicino Milano per avere un po' più di privacy e
concentrazione.

Un anno fa stavo entrando in un mondo nuovo e complesso. Un mondo fatto di
analisi di codice, di attività di fuzzing, di formazione. In questo anno ho
fallito l'esame per OSWE, ho fatto un viaggio in Germania, praticamente uso
solo l'inglese durante il giorno, sono diventato il backup del security
champion per il [SUSE Manager](https://www.suse.com/products/suse-manager/), un
prodotto basato su [uyuni](https://github.com/uyuni-project/uyuni), ho trovato
4 CVE e mi sono divertito.

Ammetto che era tanto che non mi diventivo andando al lavoro ed il fatto che
questo anno sia volato senza neppure un RANT, (chi sa quanto ranto, se legge
può confermare), è una grande testimonianza. In questo primo anno da susino, mi
sono divertito, ho amato ogni singolo momento e spero sia il primo di una lunga
lista.

La mia vita, con un lavoro _full remote_ è cambiata drasticamente. A volte la
solitudine fa capolino, tuttavia la libertà e la flessibilità nella gestione
del mio tempo, il riconoscimento dei risultati ottenuti e la mentalità di una
big tech, così diversa da tutte le società italiane che ho avuto la fortuna di
incrociare sulla mia strada, mi ripagano di qualche pausa caffé o della
goliardia del pranzo coi colleghi.

Prossimamente ritornerò a fare public speaking.

Il prossimo 25 marzo sarò all'[Owasp
Meetup](https://www.meetup.com/it-IT/owasp-italy-meetup-group/events/284383436)
dove parlerò proprio del mio lavoro in SUSE, degli impatti sull'opensource e di
quanto imparato in quest'anno.

A settembre invece, sarò come community di
[openSUSE](https://www.opensuse.org/) al [romhack camp](https://romhack.camp/).
Quindi se volete uno sticker o partecipare a qualche attività carina che sto
preparando, fatevi trovare là e fatevi trovare pronti.

Da tanto non avevo questa bella e positiva energia.
Me la tengo stretta e la auguro anche ad ognuno di voi che sta leggendo.

Enjoy it!
