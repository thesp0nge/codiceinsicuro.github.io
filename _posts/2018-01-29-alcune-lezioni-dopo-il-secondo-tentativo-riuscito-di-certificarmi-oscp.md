---
layout: post
author: thesp0nge
title: "Alcune lezioni dopo il secondo tentativo, riuscito, di certificarmi OSCP"
promotion: 
modified: 
featured: false
category: [post]
tags: [oscp, penetration test, offensive security]
image:
  feature: alba.jpg
comments: true
share: true
---

Sono passati poco più di quattro mesi da [questo
post]({site.url}/blog/alcune-lezioni-dal-primo-tentativo-fallito-per-loscp/) e
molte cose sono cambiate e moltissime altre stanno per cambiare.

Andiamo con ordine, perché certificarmi per l'OSCP? Diciamo che attorno tra il
2006 ed il 2008, ero in una fase di burnout decisamente importante. All'epoca
di penetration test, almeno nel posto dove lavoravo io, se ne facevano
veramente pochi. I clienti erano più interessanti a rassicuranti slide sul
processo di sviluppo sicuro e quello fu chiesto. Mentre il mondo evolveva da
una parte, cercavo di ricostruire pian piano stimoli e passioni che avevano
subito un po' troppi strattoni. Per i dettagli, solo davanti ad una birra.  

OSCP quindi per riprendere un discorso con la sicurezza offensiva, lasciato in
stand by da troppo tempo. Era un aspetto nel quale non mi sentivo preparato,
quindi era logico approfondire di più.

Ho sempre detto, e lo sostengo anche dopo sabato sera, quando è arrivata la
email che iniziava con _"Dear Paolo, we are happy to inform you..."_, che le
certificazioni fini a se stesse non servono a nulla.
Se ora, con il mio motto "Try harder" in mano, tornassi quello di inizio 2017,
avrei buttato via tempo e soldi e fatto perdere a mia moglie e ai miei figli
l'energia spesa per supportarmi in questa impresa.

Sì, perché a 30 anni, quando sei single, magari un po' di tempo per studiare e
bucare a destra e a manca non ti... oh... devo riscrivere manca. A 41 anni, con
moglie e 2 figli, bhé... diciamo che "Try harder" non è solo un motto lasciato
lì. D'altra parte serve molto supporto e molta comprensione anche da chi ti sta
attorno. Soprattutto il giorno dell'esame e quello successivo.

Dicevamo, fermarsi qui sarebbe inutile e stupido. Visto che nulla ti viene
regalato per caso, sarà un 2018 diverso dove spero di riuscire a costruire
finalmente la mia strada.

In attesa delle novità...

## Cosa ho imparato

1. Usate una versione di Kali di quanti bit volete... l'importante è che fate
   degli snapshot regolarmente.
2. Aggiornate i tool che vi servono e state attenti ai dist-upgrade.
   Consideratela come il vostro server di produzione, un aggiornamento del
   kernel può dare parecchio stress, soprattutto a pochi giorni dall'esame.
3. Scrivetevi il vostro tool di recon o enumeration. Non per rifare il lavoro
   di altri, ma per capire bene le varie fasi del processo. Poi magari vi viene
   qualche idea buona e potete integrare tool esistenti.
4. Studiate. Guardate video di chi è più bravo di voi. Iscrivetevi su
   [HackTheBox](http://www.hackthebox.eu/), scaricate macchine da
   [VulnHub](https://www.vulnhub.com/) e studiate, studiate tanto.
5. Non abbiate paura di fallire. Riprovate. Riprovate con più convinzione fino
   a quando non riuscirete.

Enjoy!

