---
layout: post
title: "La sicurezza ora è Cyber"
promotion: 
modified: 
featured: true
category: [Chiacchiere da bar]
tags: [sicurezza cibernetica, nuovi modi di fare business, ict security, malware, cyber war, cyber warefare, cyber sha7, cyber parco]
image:
  feature: cyber.jpg
  credit: Rooners Toy Photography
  creditlink: https://flic.kr/p/pXEUkx
comments: true
share: true
---

[Stefano Mele](http://stefanomele.it) insieme ad altri protoganisti dello scenario ICT Security
italiano hanno lanciato il [Cyber Parco](http://www.cyberparco.it). Questo
Cyber Parco, vuole essere un hub per l'area EMEA che permetta la costruzione di
un polo di eccellenza nel campo ICT Security. Gli obiettivi, molto
interessanti: favorire startup che si occupano di security, creare occupazione,
creare opportunità in un mercato, quello della _sichiuriti_, che purtroppo in
Italia è tanto bistrattato quanto frammentato.

Tutto quanto bellissimo, ma perché parliamo di Cyber Security o, nella più
indecente delle italianizzazioni, sicurezza cibernetica?

## Ciberneticamente tuo

Sicurezza informatica. Tu parla di questo e si capisce che non stai parlando di
controllo accessi, video sorveglianza o vigilanza privata. Vuoi fare
l'internazionale? Parla di ICT Security.

Ma perché Cyber? Soprattutto, perché tradurre in _cibernetica_?

Non riuscirò mai ad afferrare a fondo, il motivo per il quale le persone che si
occupano di _sales_, abbiano bisogno di dare un'arricchita al proprio deck di
slide introducendo una buzzword nuova che descrive concetti vecchi.
Non riuscirò mai neanche a capire perché poi tutti si affannino a cambiare la
propria job description su [LinkedIN](https://www.linkedin.com) non appena la
nuova buzzword prende piede.

Mi hanno detto che si parla di _cyber security_, perché è la sicurezza che
avviene nel _cyber spazio_. E io che pensavo ad Internet, che ingenuo. E' una
sicurezza quindi che avviene in un luogo etereo, fatto di misticismo dove
appliance anti [APT](http://www.matteocavallini.com/2010/04/advanced-persistent-threats-che-cosa.html) ci proteggono da tutti i mali e puoi essere felice che
il _fairuol_ sarà lì a difenderti.

In questo _cyber spazio_ gira brutta gente, che ti mette il malware nel MacBook
perché vuole sabotarti il pitch della startup che farai al venture capitalist o
al tuo angel investor per il seed round di 300K con il quale farai la campagna
di marketing social che ti permetterà di avere tanti like.

> Che brutto posto questo _cyber spazio_.

## Ma è cambiato qualcosa?

Io, per fortuna, non sono ritenuto un _influencer_ nel campo della sicurezza
applicativa, quindi posso dire le cose come stanno anche al costo di apparire
un pelo impopolare.

Coniare la nuova buzzword e parlare di sicurezza cibernetica, come se fosse una
cosa diversa dall'ICT Security, può a mio avviso sviare l'attenzione
dell'incauto internauta su un punto fondamentale. Il _cyber spazio_ non è
qualcosa di etereo, il campo di battaglia qualsiasi cosa tu abbia collegata
alla rete e che ti porti dietro: laptop, smartphone e in ultima analisi pure
gli smartwatch.

Non c'è niente di cibernetico, è tutto dannatamente reale ed è tutto
dannatamente simile a quello che succedeva vent'anni fa con in virus su floppy.
Solo si è allargata e complicata la superfice d'attacco.

Se ad un certo punto, io venditore di fumo inizio a parlare che vendo servizi
di cyber security, posso mettere il dubbio che si stia parlando di qualcosa di
nuovo... di qualcosa di diverso.
Invece sto parlando di:

* protezione della postazione di lavoro
* protezione dei propri device
* protezione della propria identità e dei propri dati in rete

Se mi parlate di cibernetica, mi viene in mente la definizione del dizionario:

> cybernetics |sʌɪbəˈnɛtɪks|
> the science of communications and automatic control systems in both machines
> and living things.

## Al di là di tutto, w il cyber purché se ne parli

Ora, a me l'uso del prefisso _cyber_ fa sorridere. Come ho detto non sono un
_influencer_, anche perché ho il brutto vizio di non essere politicamente
corretto e di dire pane al pane e vino al vino. E questa cosa, della sicurezza
cibernetica è una trovata pubblicitaria.

Però. Però. Però.

Se alla fine, il parlare di cibernetica, fa più presa nelle persone e può
aiutare ad una presa di coscienza nell'utilizzo dello strumento Internet,
allora che si parli di _cyber security_ tutta la vita.

Se ti dico cibernetica, tu la smetterai di pensare di vivere in un castello
dorato perché hai un Mac? La smetterai di utilizzare i social network senza
curarti delle impostazioni sulla privacy? Pretenderai che i tuoi fornitori
sviluppino codice sicuro, configurando HTTPS disabilitando SSLv2, SSLv3 e
TLS1.0? Scriverai codice sicuro, filtrerai l'input, farai il controllo dei
certificati quando farai una connessione ssl? Testerai il tuo codice e la
smetterai di rilasciare il venerdì?
Farai tutto questo se il _buzz salesman_ ti parla di sicurezza cibernetica? E
allora ben venga la sicurezza cibernetica, avremo una nuova parola ma vivremo
in un posto, Internet, più sicuro.

## Off by one

I promotori del [Cyber Parco](http://www.cyberparco.com) citano i mercati USA e
israeliano come fonti di ispirazioni per questo futuro polo di eccellenze anche
nel campo imprenditoriale dell'ICT Security (benvenga _cyber_ se piace a te,
usala tu, a me fa talmente ridere che continuerò ad usare ICT Security e non
aggiornare il mio LinkedIN mettendo una nuova competenza in cyber security).

Punto di attenzione. I mercati USA ed Israeliano sono guidati da esigenze
militari. Un po' come Internet, o meglio il protocollo TCP/IP è nato per
garantire connettività in una rete geograficamente estesa in condizioni di
guerra, anche le complesse tecnologie alla base di molti prodotti hanno
trazione perché servono all'esercito.

Qui in Italia, purtroppo, questo stimolo manca. In realtà manca qualsiasi
stimolo che non sia normativo. La nostra mentalità è purtroppo quella che in
campo ICT si debba operare, in emergenza, solo per ottemperare a qualche
normativa.

Se un giorno, per legge, il codice applicativo dovrà subire un penetration test
ed una code review prima dell'online, né più né meno di quanto dice la PCI,
allora forse vedremo fermento. Per il resto, purtroppo, dovremo divertirci solo
con le nuove buzzword.
