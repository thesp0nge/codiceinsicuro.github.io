---
layout: post
author: thesp0nge
title: "Tra conflitti di interesse e 007: addio meritocrazia"
promotion: "Il Premier Renzi nomina un suo amico a capo della cybersecurity nazionale. Il merito e le competenze arriveranno nei prossimi governi, promette"
modified:
featured: false
category: [Chiacchiere da bar]
tags: [cys4, renzi, cyber security, meritocrazia, conflitto di interessi, politica]
image:
  feature: vermilinguo.jpg
comments: true
share: true
---

**Disclaimer:** questo post è polemico. O meglio, è intriso di un mix di
polemica, disillusione, rant.

E' di qualche giorno fa la notizia che, [a capo delle strategie per la cyber
security
nazionale](http://www.huffingtonpost.it/2016/01/18/matteo-renzi-carrai_n_9009718.html)
è stato messo [Marco
Carrai](http://firenze.repubblica.it/cronaca/2016/01/18/news/chi_e_marco_carrai_l_uomo_fidato_di_renzi_per_le_situazioni_difficili-131516339/),
amico di lunga data del Premier
Renzi, nonché suo testimone di nozze.

**EDIT:** la nomina non è ancora ufficiale al momento, anche se è chiara
l'intenzione del Premier di conferire l'incarico a Carrai.

Alle ultime Primarie del PD ho votato Renzi, mi sono incazzato a mille quando
ha vinto Bersani e guardavo questo governo, già nato con una mossa sporca a
Letta (che stava facendo bene), con un mix di speranza e curiosità.

Qual è il problema in questa nomina? Vi ricordate il signor Silvio Berlusconi,
premier italiano per un ventennio e proprietario di un ente televisivo? Vi
ricordate della feroce, ma corretta, polemica della sinistra sul conflitto di
interessi?

Ecco, il signor [Marco
Carrai](http://formiche.net/2015/08/19/cys4-ecco-chi-lavorera-la-start-up-carrai-bellodi-nella-cybersecurity/)
è proprietario di una società che si occupa di
consulenza in campo IT Security, o meglio, _cybersecurity_ o, meglio ancora,
_sicurezza cibernetica_. Questa società è la [CYS4](https://cys4.com), fondata lo scorso
Agosto e con forti partner in terra di Israele. Una nota, ad oggi... c'è solo
la landing page, non c'è uno straccio di descrizione dei servizi offerti o di
quali i partner.

Di società che fanno consulenza di IT Security ne spuntano come funghi. Spesso
le trovi poi nelle matrioske che portano i grandi nomi della consulenza nei
clienti, ovvero: la multinazionale "PincoPallo" si occupa di consulenza
_cybersec_ e vince la gara presso "Aziendona". Per avere un buon rapporto costi
su ricavi, subappalta l'attività alla piccola società "CaciottaSec srl" che
manda 3 o 4 neolaureati dal cliente, ovviamente sotto il nome "PincoPallo".

La [CYS4](https://cys4.com), però, non l'ha sentita nessuno. Dentro come
co-fondatore ci lavora
[Stroppa](http://www.corriere.it/tecnologia/15_agosto_18/sicurezza-informatica-start-up-hacker-italiani-ec2493bc-4586-11e5-a532-fb287b18ec46.shtml),
famoso per i suoi articoli sull'[Huffington
Post](http://www.huffingtonpost.it/andrea-stroppa/) su _cybersec_ e d'intorni.
Tutti articoli generalisti, non uno straccio di qualcosa di tecnico che valga
la pena di essere letto.

Nel circolino tecnico della sicurezza informatica italiana, dove ci si conosce
tutti e dove ci si parla bellamente alle spalle come nelle corti di una volta,
questi nomi non sono mai circolati, se non per il dovere di cronaca. A livello
tecnico, perfetti sconosciuti.

Da qui parte un rant, che ha una radice nell'ormai sciolta associazione dei
Digital Champions, ora gruppo dei Campioni Digitali (il riciclo prima di
tutto). Non conta quello che sai fare, conta che tu lo sappia vendere bene.
Punto.

Mettiamoci una pietra sopra sul concetto che, per merito, chi sa fare le
cose può farsi strada. No, non funziona così o meglio funziona fino ad un certo
punto, ma poi ci vogliono le seguenti doti:

* avere una buona parlantina
* non avere né polso, né carattere
* non dire mai quello che si pensa, ma solo quello che la gente vuol sentirsi
  dire
* avere un buon network di agganci
* avere una carta di credito con un buon _plafond_ per comprare tutto il resto.

Poi la figura triste dove nella posizione di comando viene messo l'amico, al
netto delle sue competenze ce lo vogliamo mettere? Un po' come se un sindaco,
sceglie l'amico panettiere e lo mette alla tesoreria del comune. Le competenze?
Optional?

Si aggiunga poi che questo signore è in un palese conflitto di interessi.
Immagino proprio le gare sulle forniture della PA, dopo questa nomina. Io non
mi ci presenterei neanche se tra i concorrenti c'è la società del punto di
riferimento per la sicurezza del Governo.

E ci lamentavamo di Berlusconi?

## Off by one

Nel corso della mia carriera mi sono fatto _mal digerire_ da un po' di persone.
Ho il brutto vizio di non avere diplomazia e quando c'è un problema o qualcosa
che non va, devo dirlo. Non riesco a fare come molti, il sorrisino e cercare di
salire sul carro del potente di turno. Mi stomaca, proprio non ce la faccio.

C'è gente che è andata in giro a dire che io avevo smesso di occuparmi di
security, solo perché ho messo in dubbio la moralità di certe consulenze fatte
o il modo di gestire un team.

C'è gente che mi ha tolto da Facebook perché contestavo frasi vuote, prive di
senso ma sparate con paroloni e toni trionfanti.

Non farò carriera. **MAI**. A me piace far funzionare le cose e risolvere
problemi, non mi piace essere carino e coccoloso ed accomodante.

Non è divertente per me, ma se devo dire che una certa cosa è una cagata
pazzesca non riesco a trattenermi. E questa nomina, questa storia, questo
inciucione all'italiana, è solo una cagata pazzesca.

{% include youtube.html id="eHf-NWLlahY" %}
