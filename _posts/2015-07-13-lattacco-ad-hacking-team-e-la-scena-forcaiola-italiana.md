---
layout: post
author: thesp0nge
title: "L'attacco ad hacking team e la scena forcaiola italiana"
promotion: "L'Italiano medio si scopre esperto di security nell'analizzare l'attacco ad HackingTeam. A torto, però."
modified: 
featured: false
category: [Under attack]
tags: [hacking team, specialisti improvvisati, esperti, aranzulla, forsensica, magistratura, pm, antani, sha7, banfa]
image:
  feature: hacked-team.png
comments: true
share: true
---

Settimana scorsa, a quest'ora, stavo preparando i bimbi per il mare. Giusto il
tempo di una sbirciata sui social e la notizia del leak del secolo si stava già
diffondendo.

In questa settimana, come accade sempre quando in Italia accade qualcosa, si
sono scoperti esperti conoscitore dell'ICT Security. Tutti esperti nel sapere
come ci si difende da un attacco, tutti esperti nel sapere se sia lecito o meno
la tipologia di software sviluppata da HT, tutti conoscitori improvvisamente di
[Schneier](https://www.schneier.com).

Al netto delle considerazioni etiche sul vendere un'arma, perché dobbiamo
chiamare le cose con il loro vero nome, ad una dittatura, il web forcaiolo
italiano si è prodotto nel suo solito crucifige ignorante.

Una retroazione negativa di merda spalata per correre dietro all'influencer di
turno e raccogliere qualche pacca sulla schiena, visto che nella vita forse
così tanta considerazione non si riesce ad averla.

## HackingTeam è cattiva e come il software che scrive

La Beretta che fabbrica armi invece deve vincere il premio per la filantropia?
Chi fabbrica armi rifornisce sia stati dove la polizia ha un suo onore e serve
il proprio paese, astenersi fascinosi dell'anarchia per favore, ma rifornisce
armi anche a stati che sono, libertini nell'uso delle armi.

In questo caso, chi è il cattivo? Chi ha in mano l'arma e sceglie come usarla
oppure chi l'ha costruita? Comodo lavarsi le coscienze dicendo che la colpa è
del produttore. La colpa è dell'utilizzatore finale dello strumento, altrimenti
potremmo incolpare una casa automobilistica di favoreggiamento nel caso una
delle sue macchine fosse usata in un attentato.

Esistono in Rete, un sacco di software di _offensive_ security. Alcuni di essi
sono opensource e li uso pure io per il mio lavoro quotidiano. Quindi? Ci sono
un sacco di criminali là fuori? E se
[dawnscanner](https://rubygems.org/gems/dawnscanner) fosse utilizzato da un
criminale per studiare un codice ruby per poi bucarlo, io che ho scritto
dawnscanner sono un criminale?

## HackingTeam installa immagini pedo pornografiche per incolpare innocenti

Falso. Ho analizzato quella porzione di codice e preparato un post un po' di
più tecnico di questo. I nomi dei file pedo pornografici sono utilizzati
all'interno di una classe che server per testare il motore di analisi delle
prove rinvenute sul PC controllato.

Liberi di credermi o no, ma questa è stata la trovata del pennivendolo di
turno. Però quanto è stato bello indignarsi, senza neanche guardare il codice,
vero?

## HackingTeam scrive software illegale perché nessuna democrazia lo può usare

Questa me l'ha contestata un ragazzo che fa forensic security di mestiere, un
addetto ai lavori. Io gli ho detto che, secondo me, un magistrato può
autorizzare l'uso di un software di intercettazione come quello di HT per
raccogliere evidenze di particolari reati, né più, né meno come si mette sotto
controllo telefono o si installano microfoni ambientali.

Apriti o cielo. Non capisco niente, chiaro. L'intercettazione ambientale è ben
diversa da questo perché questo software, cito, _"intercetta il traffico
generato dal programma."_

> What?

Gli ho fatto notare che, se fosse vero che un PM non può autorizzare
l'intercettazione telematica di un sospettato, allora visto che tutti sapevano
quello che faceva HT e che anche la Polizia si serviva di loro, sarebbe dovuto
scoppiare un casino epico. E anche se non l'avesse saputo nessuno, ma il mondo
ne è venuto a conoscienza ora, il fatto avrebbe ripercussioni politiche anche
in uno stato telematicamente ignorante come il nostro. Vuoi mettere che bello
attaccare i PM per un uso al di sopra della legge della tecnologia?

## HackingTeam spia i cittadini. Devono fallire

Bhé sicuramente i risultati dell'anno fiscale non sareanno forse rosei, ma
questa è stata una della forcaiolate più ricorrenti e disarmanti. Disarmante
perché, nella maggioranza dei casi, è stata mossa da persone con un profilo
Facebook completamente aperto.

Io capisco, caro Signor XYZ, che citare Snowden ed inneggiare alla libertà
contro il tiranno che ci spia, ti fa sentire fico come quando avevi 18 anni ed
eri giovane e ribelle, però le foto dei tuoi piccoli al mare non metterle a
disposizione di tutti, imposta bene la privacy del tuo profilo. Si perché
sapere il tuo indirizzo è un attimo, basta vedere un po' la tua gallery, bella
la tua macchina anche se tutti quei post razzisti contro gli immigrati fanno un
po' ignorantotto secondo me.

Non serve HT con RCS per spiare il comune cittadino, la maggior parte mette
direttamente a disposizione tutti i dati che servono.

Questa è una mia opinione personale. Trovo difficile pensare che HT abbia
comprato 0 day per fare un attacco di massa contro i cittadini italiani o
mondiali ed abbia messo in piedi un datacentre sotto il Cervino per memorizzare
tutti i dati raccolti. Tutto per sapere che tizio va a letto con caio, mentre
si professa sacerdote o per sapere che sempronio ha fatto le foto sporcaccione
con la segretaria.

Va bene i complotti, ma ora esageriamo.

## HackingTeam è composta da ignoranti che non si sono accordi di un leak di 400G

L'italiano medio, quando fa un'affermazione, ama non tenere in considerazione
dati e prove. Per poter dire che si sarebbero dovuti accorgere di qualcosa,
bisogna considerare due variabili:

* quando è iniziato l'attacco
* per quanto tempo l'attaccante ha trafugato dati

Abbiamo i grafici dell'uso di banda per sapere il delta aggiunto dalla fuga di
dati? No. Abbiamo quindi evidenza che hanno fatto un unico download di 400G?
No. E se avessero fatto un leak costante, poco alla volta, fino a lunedì quando
HT si è accorta della cosa per altre vie?

Anche in questo caso, più domande che risposte.

## Off by one

Molti commentatori si sono poi scandalizzati che il vil denaro, sopisse l'etica
della compagnia. Il Sudan viene, ti stacca un assegno da un milione e tu ti
tappi il naso e gli vendi un software. Quello che ne farà il Sudan poco ti
importa in quel momento. Deprecabile? Bhé sì perché il Sudan è sotto embargo,
quindi forse anche fuori dalla legge.

Come è fuori dalla legge la consuetudine dell'italiano medio di frodare il
fisco quando può risparmiare un 20% dal dentista.
Sono certo che tutti i commentatori dell'ultim'ora non ricorrono mai a questi
mezzucci, altrimenti dovrebbero aprire il dizionario sotto la voce _ipocrisia_.

Prima di stracciarsi le vesti, molta gente dovrebbe assicurarsi di averne una.

Enjoy it!
