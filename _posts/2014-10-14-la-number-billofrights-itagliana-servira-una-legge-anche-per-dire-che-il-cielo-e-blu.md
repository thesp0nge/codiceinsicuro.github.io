---
layout: post
author: thesp0nge
title: "La #billOfRights itaGLiana. Servirà una legge anche per dire che il cielo è blu?"
modified: 2014-10-14 07:52:12 +0200
category: [Chiacchiere da bar]
tags: [banfa, billOfRights, legge, boldrini, carta dei diritti, privacy, diritto all'oblio, neutralità della rete]
image:
  feature: magna-carta.png
comments: true
share: true
---

Ieri leggo un [tweet](https://twitter.com/RiccardoLuna/status/521651384173617152) del [_digital champion italiano_](https://twitter.com/RiccardoLuna)(così è
stata definita, con tanto di incarico ufficiale, la persona che si deve far
carico di evangelizzare l'Italia sulle nuove tecnologie[^1]. Si parla della
[carta dei diritti di
Internet](http://www.corriere.it/tecnologia/cyber-cultura/14_ottobre_13/nuova-carta-diritti-internet-14-punti-regole-vita-web-c79b8e84-52ce-11e4-8e37-1a517d63eb63.shtml).

In pratica, l'**ennesimo** tentativo del solerte legislatore italiano, di
regolamentare con leggi, articoli e commi, un qualcosa, Internet appunto, che
per il suo design è anarchica. La parola anarchica usata in questo contesto,
non deve essere letta con l'accezione negativa che di solito viene data quando
i media la usano. L'anarchia della rete è legata al caos di un mondo, con i
suoi ecosistemi in un placido equilibrio instabile.

> La stessa anarchia che hanno le particelle d'acqua quando la pentola è sul
> fuoco e state per buttare la pasta. La #billOfRights è un po' come dire a
> queste particelle di bollire tutte in fila indiana, pena una sanzione.

Mentre l'Italia, con il suo ministro della difesa, non ha ancora dichiarato
conclusa la [campagna in Abissinia](http://it.wikipedia.org/wiki/Guerra_d%27Etiopia), tanto che paghiamo ancora le
accise sul carburante per finanziare le nostre truppe in africa, sembra che la
priorità sia buttar giù 14 punti che puntualizzano l'ovvio.

Cercando di evitare accuratamente il problema principale: chiunque in questo
paese può mettere in linea una web application senza l'obbligo di test di
security e senza uno straccio di responsabilità nel caso di intrusione
informatica. Non solo, contrariamente agli USA, non esiste per legge l'obbligo
da parte di un'azienda di **dichiarare** un attacco informatico andato a buon
fine.

Quindi i dati così tanto cari al digital champion e agli altri promotori della
_se magna carta_ possono essere in mano a chiunque nel deep web (o al primo
script kiddie, visto alcuni siti anche istituzionali), in barba all'effort
speso per scrivere questa dichiarazione piena di #fuffaware.

## La carta dei diritti dell'uomo 2.0. #Antani e #Sha7

Io cito i pezzi presi dal
[Corriere](http://www.corriere.it/tecnologia/cyber-cultura/14_ottobre_13/nuova-carta-diritti-internet-14-punti-regole-vita-web-c79b8e84-52ce-11e4-8e37-1a517d63eb63.shtml).
_Dovrebbe essere_ il virgolettato della _se magna carta de noartri_.

### Preambolo

Amo i preamboli. Sono la #fuffa #banfosa all'ennesima potenza. Si mettono
parole a tasso elevato di pomposità per stordire il lettore medio e fargli
passare poi una sfilza di concetti astrusi e arzigogolati.

_"Questa Dichiarazione dei diritti in Internet è fondata sul pieno
riconoscimento di libertà, eguaglianza, dignità e diversità di ogni persona."_
Aggiungerei _in rete_, perché questo è già regolamentato dalla carta dei
diritti universali dell'uomo. Benissimo, il legislatore italiano mi riconosce
libertà e altri ammenicoli in rete. Perfetto, lo stato italiano fa fatica a
garantire queste libertà nel mondo reale però in Internet come per magia, tutto
appare più delineato, in uno scenario alla _brave new world_. Siamo tutti
liberi in Rete, #antani e #sha7.

_"La garanzia di questi diritti è condizione necessaria perché sia assicurato
il funzionamento democratico delle Istituzioni_".
Qui mi domando perché si parla delle Istituzioni e mi chiedo anche quanto era
buono il prosecco bevuto da chi l'ha scritto. La mia libertà in Rete, perché
stiamo parlando di questo, è condizione necessaria e sufficiente affinché la
Repubblica Italiana funzioni in modo democratico? Ma siamo scemi?

_"Una Dichiarazione dei diritti di Internet è strumento indispensabile per dare
fondamento costituzionale a principi e diritti nella dimensione
sovranazionale._"
Cioè, noi con il nostro sistema tributario e la nostra burocrazia folle non
siamo in grado di attirare i giganti del web a creare oppurtunità di lavoro
importanti nel nostro Paese, ci lamentiamo e rosichiamo perché lo fanno altrove
e pensiamo anche di aver voce sovranazione in capitolo. Poi? Ripartiamo col
colonialismo?

### Riconoscimento e garanzia dei diritti

_"Sono garantiti in Internet i diritti fondamentali di ogni persona
riconosciuti dai documenti internazionali, dalla Carta dei diritti fondamentali
dell’Unione Europea, dalle costituzioni e dalle leggi."_
Un po' come dire... ragazzi tranquilli, il mondo virtuale, cyber, cloud alla
fine è sempre governato da noi. Voi siete liberissimi di scrivere quello che
volete e io di chiedere alle autorità il takedown della macchina nel caso ci
fosse... massì dai, una _diffamazione_.

### Diritto di accesso
_"Ogni persona ha eguale diritto di accedere a Internet in condizioni di
parità, con modalità tecnologicamente adeguate e aggiornate che rimuovano ogni
ostacolo di ordine economico e sociale_"
Quindi cara Telecom, smetti di rompere le palle mandandomi l'ADSL invece che ai
7 Mega promessi a 4 Mega quando va bene.

_"L’accesso comprende la libertà di scelta per quanto riguarda sistemi
operativi, software e applicazioni._"
Ma alla Microsoft l'avete detto quindi che deve smettere di farmi pagare il
costo di licenza del SO nelle macchine che compro ai centri commerciali?

_"L’effettiva tutela del diritto di accesso esige adeguati interventi pubblici
per il superamento di ogni forma di divario digitale – culturale,
infrastrutturale, economico – con particolare riferimento all’accessibilità
delle persone con disabilita._"
Che l'Italia voglia sconfiggere il digital divide è sacrosanto. Che lo debba
scrivere in una legge quando sono decenni che, non dico la fibra, ma manco
l'ADSL arriva in certe zone a 20Km da Milano perché sono esaurite le bocchette
nelle centraline Telecom, a me sembra ridicolo.

### Neutralità della rete

_"Ogni persona ha il diritto che i dati che trasmette e riceve in Internet non
subiscano discriminazioni, restrizioni o interferenze in relazione al mittente,
ricevente, tipo o contenuto dei dati, dispositivo utilizzato, applicazioni o,
in generale, legittime scelte delle persone_"
Io mi sento molto discriminato ogni volta che un'applicazione respinge i miei
tentativi di SQL Injection. Questo viola la neutralità della rete! :)

Scherzi ed ironie a parte... la rete è neutrale per lo stesso concetto di rete.
Un po' come dire che per legge la natura è neutrale, la società è neutrale. La
rete è composta da eleboratori connessi tra di loro nel mondo, elaboratori
governati da software scritto e comandato da esseri umani. Appare spero chiaro
come il concetto di neutralità trasudi da questo fatto.

### Tutela dei dati personali
_"Ogni persona ha diritto alla protezione dei dati che la riguardano, per
garantire il rispetto della sua dignità, identità e riservatezza._" Oh
**perfetto**, quindi per legge state dicendo basta ai siti, anche
istituzionali, che hanno password salvate in chiaro nel DB? State dicendo basta
ad applicazioni web con sistemi di password recovery deboli, dove io ho la
possibilità di rubare l'account di una persona?

No, tra le righe questo vuole calmare l'opinione pubblica spaventata che Google
e l'NSA stia spiando le nostre conversazioni peccaminose, quando magari
parliamo al collega della nuova stagista via gtalk o quando diamo del cretino
al nostro capo con un amico.

La tutela del dato personale deve **obbligatoriamente** passare attraverso
meccanismi di autenticazione implementati come iddio comanda. Basta paroloni...
quando una pagina di login non ha neanche un certificato SSL di cosa vogliamo
parlare?

### Diritto all’autodeterminazione informativa
_"Ogni persona ha diritto di accedere ai propri dati, quale che sia il soggetto
che li detiene e il luogo dove sono conservati, per chiederne l’integrazione,
la rettifica, la cancellazione secondo le modalità previste dalla legge"_

Fantastico, ma pragmaticamente... come? Se l'applicazione che sto usando
risiede fisicamente in un datacenter a Kuala Lumpur, chi si prende l'onere di
garantirmi l'accesso ai miei dati? La polizia postale con un mandato
internazionale? Praticamente li mettiamo a fare escalation con i loro pari
grado in giro per il mondo H24 non appena uno dei 60 milioni di italioti si
accorge che ha pubblicato la proprio foto con l'amante su fessbuc?

Perché se è una cosa che deve essere piena di paroloni, bene, è scritta bene,
pomposa quanto basta... ma se deve essere realizzata, buona fortuna. Ho già
problemi ad accedere ai miei dati sanitari quando cambio il medico di base...

### Inviolabilità dei sistemi e domicili informatici

_"Senza l’autorizzazione dell’autorità giudiziaria, nei soli casi e modi
previsti dalla legge, è vietato l’accesso ai dati della persona che si trovino
su dispositivi personali, su elaboratori remoti accessibili tramite credenziali
da qualsiasi elaboratore connesso a Internet o simultaneamente su dispositivi
personali e, in copia, su elaboratori remoti, nonché l’intercettazione di
qualsiasi forma di comunicazione elettronica._"

In pratica, è vietato bucare un sistema se non sei autorizzato.

**ESTICAZZI**,
il reato di violazione di domicilio informatico che ci sta a fare? Serve
[@GuidoScorza](http://www.chefuturo.it/2014/10/da-oggi-anche-internet-ha-la-sua-costituzione-e-nasce-proprio-in-italia/)
che pomposamente mi parla di questa _se magna carta de noartri_ che puntualizza
non solo l'ovvio, ma continua a ripetere cambiando le parole 3 o 4 concetti
teorici senza preoccuparsi dei reali rischi legati al trattamento del dato in
rete.

## Off by one
Sinceramente sarei potuto andare avanti per tutti e 14 i punti di 
questo #fuffaware. Vogliamo proporre questo, per impressionare i nostri partner
mondiali e darci un tono così moderno.
La realtà è che le nostre infrastrutture hanno le pezze ed in giro ci sono
troppi, ma veramente troppi se si pensa che stiamo parlando della punta
dell'icerberg web, siti che sono vulnerabili ad un attacco informatico. Sono
troppi.

Quello che manca realmente è ad esempio l'obbligo dell'utilizzo di linee guida
di sviluppo sicuro emanate da Owasp, dal Nist o da altri. Quello che manca
realmente è ad esempio l'obbligo di eseguire regolarmente penetration test
applicativi per **garantire** che il dato di cui tanto si parla sia protetto e
al sicuro. Quello che manca realmente è ad esempio l'obbligo da parte di chi
subisce un'intrusione informatica di dichiararlo, come avviene negli States.
Perché se questa carta protegge il dato, ma poi l'applicazione viene bucata
mille volte ed il mio dato è in giro per il mondo c'è ben poco da proteggere. E
non sarà certamente un rimando alla violazione di domicilio informatico ad
impedire che l'applicazione venga bucata. Questo è un campo dove le chiacchiere
e gli esercizi di scrittura in legalese stanno a zero.

Per legge puoi anche avere tutte le buone intenzioni e farcire tomi e tomi di
lemmi e commi... ma se all'atto pratico le chiacchiere non si traducono in
qualcosa di concreto stiamo punto e a capo.

Per proteggere l'identità ed i dati dei cittadini che navigano, non ci serve
una carta dei diritti... ci serve awareness per gli utenti. Ci serve che lo
sviluppo sicuro sia materia nelle scuole, che quindi si parli di sicurezza
informatica e si dica come scrivere codice sicuro e robusto.

Perché essere al sicuro, perché chi tratta il mio dato è responsabile e
consapevole, questo sì che è un diritto.

[^1]: sì, solo noi consideriamo il web una nuova tecnologia. Che il protocollo
      TCP/IP nata negli anni '60 e che il protocollo HTTP abbia ormai anche lui una
      trentina d'anni poco importa, sono nuove tecnologie per un popolo ancora alle
      prese con le istruzioni del videoregistratore.
