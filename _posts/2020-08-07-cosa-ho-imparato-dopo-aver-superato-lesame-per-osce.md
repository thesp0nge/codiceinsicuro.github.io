---
layout: post
title: "Cosa ho imparato dopo aver superato l'esame per OSCE"
author: thesp0nge
featured: false
category: [post]
tags: [osce, certificazione, sicurezza offensiva, sviluppo exploit]
image:
  feature: medal.jpg
comments: true
share: true
---

Era aprile dell'anno scorso e
[fallivo](https://codiceinsicuro.it/blog/alcune-lezioni-dal-primo-tentativo-fallito-per-losce/)
il primo tentativo per prendere la certificazione
[OSCE](https://www.offensive-security.com/ctp-osce/).

Ho capito che funziono così: eccessiva tensione per l'esame, paura dell'ignoto
e manco l'obbiettivo per una manciata di punti, come quando [fallii il primo
tentativo per
OSCP](https://codiceinsicuro.it/blog/alcune-lezioni-dal-primo-tentativo-fallito-per-loscp/).

## Sigla

Intanto, cosa è successo al progetto [Io speriamo che me la
Cyber?](https://www.youtube.com/c/PaoloPerego/). E' stato momentaneamente
accantonato perché mi serviva tempo per prepararmi per l'esame. Gli ultimi mesi
sono stati poi frenetici con novità nel campo lavorativo; novità che mi faranno
iniziare presto una nuova avventura, ma questa è un'altra storia di cui
parleremo più avanti.

## E anche l'OSCE ce lo siamo levati

Paradossalmente, l'esame per OSCE è più semplice che quello per OSCP. Avere
delle macchine che presentano 1 solo modo per arrivare al '#' richiede sì
bravura, ma anche un po' di fortuna nel trovare il percorso giusto senza cadere
in qualche _rabbit hole_ che ti fa perdere tempo.

Io sono più per il _code and die_ quindi mi sono trovato subito a mio agio tra
codice assembler e python da scrivere e sviluppare e sessioni di debugger.
Si aggiunga che il materiale è comunque vecchiotto ed allenarsi nel bucare
vecchie distribuzioni x86 è un po' difficilotto perché proprio manca la materia
prima.

Detto questo, alla fine è passata e l'esercizio che mi ha veramente
appassionato è stato quello di modificare un Trojan per fare il bypass dei
controlli dell'antivirus.

Consegnato il report con un giorno di anticipo, è arrivata dopo qualche giorno
la tanto attesa mail dove si diceva che il mio tentativo era andato a buon
fine. Non te lo dicono, ma ho presentato tutti e 5 gli esercizi completi,
quindi dovrebbe essere un _clean sheet_ preciso preciso.

## Cosa ho imparato

1. Dosate le energie: sarete stanchi e dopo le prime 24 ore su quei target
   inizierete a vedere doppio. Dosate le energie e...
2. Pianificate tante pause. Fate tanti break dove staccate proprio la spina
3. Affinate il vostro python e il vostro nasm
4. Sull'esercizio del bypass non buttatevi a caso... siate metodici e cercate
   di capire bene **cosa** dovete fare e **dove**

## Off by one

Ora, il prossimo traguardo sarà
[AWAE](https://www.offensive-security.com/awae-oswe/) che è molto in linea con
quello che andrò a fare lavorativamente nel prossimo futuro.

Ci sono da ricare le batterie per le nuove sfide che attendono dietro l'angolo. 
Sfide che non vedo l'ora di vincere.

Enjoy it!


<span>Photo by <a href="https://unsplash.com/@marvin_ronsdorf?utm_source=unsplash&amp;utm_medium=referral&amp;utm_content=creditCopyText">Marvin Ronsdorf</a> on <a href="https://unsplash.com/s/photos/medal?utm_source=unsplash&amp;utm_medium=referral&amp;utm_content=creditCopyText">Unsplash</a></span>
