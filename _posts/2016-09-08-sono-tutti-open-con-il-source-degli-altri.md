---
layout: post
author: thesp0nge
title: "Sono tutti open con il source degli altri"
promotion: "Il problema dell'opensource è la mancanza di risorse economiche ma soprattutto umane. Questo è quello che penso io."
modified: 
featured: false
category: [post]
tags: [opensource, comunità, impegno, volontariato]
image:
  feature: temporale.jpg
comments: true
share: true
---

Quando parli di opensource, danno tutti fuori di matto. C'è gente che grida che
quello è il futuro. I più dicono che il codice opensource è più sicuro.
Moltissimi amano che il codice sia lì, a portata di tutti.

Se tutti non sono loro.

Mi spiego meglio, facciamo 100 le persone che usano del software. A naso, 7
investono il loro tempo nello:

* scrivere codice
* scrivere documentazione (testuale o video)
* fare revisioni del codice già scritto per trovare bug o vulnerabilità

Le altre 93, gridano entusiaste al miracolo di questo 1968 in salsa telematica.

Ecco, fino al 2004 con [AngeL](#), poi con [Owasp
Orizon](http://www.owasp.org/index.php/Category:OWASP_Orizon_Project) e
[dawnscanner](https://dawnscanner.org) le contribuzioni io le posso contare
sulla punta delle dita di 2 mani. Se sommo i 3 progetti.

Eppure erano utilizzati. [dawnscanner](https://dawnscanner.org) lo è ancora ed
è integrato anche nel progetto della [Owasp
Pipeline](https://github.com/OWASP/pipeline) ed [Owasp
Orizon](http://www.owasp.org/index.php/Category:OWASP_Orizon_Project) spero
torni ad essere utilizzato da molte persone.

Quale quindi il problema? Difficile a dirsi, se non entrando nelle sfere
private di sentimenti che vanno verso il _"ma che mi interessa a me, ci lavori
qualcun altro, io non ho tempo."_

In effetti la passione è l'unico _driver_ che ti fa portare avanti un progetto
opensource. La passione ed il fatto di utilizzarlo per il proprio lavoro
quotidiano.

Rido però quando i più infuocati sostenitori sbraitano dicendo che
_"l'opensource è più sicuro perché il codice è lì, alla portata di tutti"_. Sì
certo, è lì... ma se nessuno da una mano a quel 7% di persone che, oltre al
loro lavoro che da da mangiare magari ad una famiglia, devono pensare a portare
avanti il progetto, secondo te chi lo guarda il codice?

Ed infatti vengono fuori i vari [poodle](#), [heartbleed](#) e [drown](#).
Sparando addosso ai problemi di [openssl](https://www.openssl.org) fa ben
capire la portata del problema. Certo, il codice è lì da decenni, ma nessuno
tra chi lo usa (ed in questo caso sono tanti), è mai andato a spulciarlo o a
dare una mano a fare review.

E la comunità di security è proprio la più pigra in tal senso. Le [pull
request](#) che io ricevo per [dawnscanner](https://dawnscanner.org) vengono da
sviluppatori Ruby, non da esperti di security.

Secondo me attorno all'effettiva bellezza di scrivere codice e condividerlo con
tutti, si è creato tantissimo [FUD](#), tantissima gente che parla per frasi
fatte e che in fondo non ha solo voglia di aprire il portafoglio e comprarsi
l'alternativa commerciale.

Enjoy it!
