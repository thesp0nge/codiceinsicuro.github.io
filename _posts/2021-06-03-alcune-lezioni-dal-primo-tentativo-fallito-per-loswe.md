---
layout: post
title: "Alcune lezioni dal primo tentativo fallito per l'OSWE"
author: thesp0nge
featured: false
category: [post]
tags: [oswe, code review, offensive security]
image:
   feature: boxe.jpg
   author_id: nemesiaproduction
   author_name: Nemesia Prodution
   author_link: https://unsplash.com/@nemesiaproduction
   link: https://unsplash.com/photos/F-rQyigh1BE
comments: true
share: true
---

Come da tradizione, siamo al post dopo il primo fallimento per la certificazione [OSWE](https://www.offensive-security.com/awae-oswe/).
Era successo per
[OSCE](https://codiceinsicuro.it/blog/alcune-lezioni-dal-primo-tentativo-fallito-per-losce/)
e ancora prima per
[OSCP](https://codiceinsicuro.it/blog/alcune-lezioni-dal-primo-tentativo-fallito-per-loscp/).
Lo so, lo so... ci sono mille tradizioni molto più liete che non fallire un
esame almeno una volta.

Non so cosa succeda ogni volta, se la tensione, la durata dell'esame, la paura
dell'ignoto... ma tant'è lo scorso weekend mi sono fermato ad una misera flag
su quattro. Questa volta le macchine all'esame sono solo due, quindi si è
estremamente focalizzati e non ci sono molte "side quest" da fare per
raggranellare punti. O lo sai, o non lo sai... e io non lo seppi.

## Salvate il soldato Paolo

35 punti su 100 disponibili. Bottino magro al punto che non ho neanche
consegnato il report. Ho solo riordinato gli appunti presi nell'analisi del
codice delle app a disposizione e poi mi sono lasciato questa cosa alle spalle.

Questa volta non ho fatto uso di energy drink... pochissimo caffé e tante
pause. Attenzione, ricordatevi che è un esame _proctored_ quindi dovete
avvisare chi vi "controlla" che state per prendere un break. Tranquilli, la
cosa non vi porta via tempo, solo ricordatevi di dirlo.

## Io e me

Sono **incazzato**. Le tante novità di questo 2021, lo studio, SUSE e il
pensiero di riprendere con regolarità vlog e podcast mi hanno completamente
defocalizzato. Non mi sono esercitato a dovere e questa è tutta una mia
responsabilità. Citando una battuta di [Never Back
down](https://www.comingsoon.it/film/never-back-down/1635/scheda/): _no matter
what happens, control the outcome. It's on you._

Si riparte quindi dallo studio e dall'esercizio, lezione principe di chi ha
preso sotto gamba un esame e non ha giustificazioni.

La cosa poi incredibile è che avrò analizzato quel codice allo sfinimento e
sapere di aver visto la linea contenente le altre vulnerabilità senza averle
individuate è un po' frustrante.

## Cosa ho imparato

1. Create un piano per studiare la vostra applicazione
2. A volte ci sono vulnerabilità che vi portano in _rabbit hole_... siate
   pronti a riconoscere quando una strada non è percorribile
3. Non abusate con la caffeina ma fate molti break
4. Leggete codice. Tanto codice.

## Off by one

Sinceramente non ho ancora deciso quando riproverò. Potrebbe essere luglio come
dopo l'estate. Sicuramente è un corso che vale i soldi spesi e ti fa capire
come la comprensione del codice sorgente di un'applicazione sia un passo
obbligato per chiunque voglia occuparsi di sicurezza offensiva.

\#tryharder
