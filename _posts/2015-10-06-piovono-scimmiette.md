---
layout: post
author: thesp0nge
title: "Piovono scimmiette"
promotion: "Stage a 800€ netti a Roma per lavorare in un acceleratore. Investimento o occasione persa?"
modified: 
featured: false
category: [Meditazione]
tags: [lavoro, itaglia, stipendi, stage, startup, fuffa]
image:
  feature: piovono_scimmie.jpg
comments: true
share: true
---

Era il Maggio 2014 e [scrivevo questo
post]({{site.url}}/blog/se-paghi-noccioline-attirerai-scimmie-storie-job-posting-nellera-delle-startup/)
sui pessimi annunci di lavoro che si trovano nel dorato mondo delle Startup
innovative che, ricordiamolo che fa bene, spesso non sono altro che web agency
che fanno siti web per auto sostenere un progetto imprenditoriale, che purtoppo
stenta a decollare. Ci sono alcune startup di successo anche qui da noi, ma non
è questo il topic di oggi.

Ieri, da qualche thread su Facebook, spunta fuori un annuncio di lavoro di un
noto acceleratore di startup, LUISS EnLabs.
L'[annuncio](http://blog.startupitalia.eu/lavoro-luiss-enlabs) ha attirato su
di sé, giustamente, tonnellate di critiche sia per i requisiti richiesti che
per lo stipendio.

A me è sorto il dubbio, leggendo uno dei punti che Coppola richiede ai
malcapitati junior che volessero inviare un file pdf _nomecognomeCV.pdf_ che
altrimenti non lo legge, che sia un'enorme supercazzola fatta appunto per
denigrare questo tipo di annunci e per far parlare un po' del suo acceleratore.
Ci sta. Quindi do il beneficio del dubbio, se è una mossa di marketing e
l'obbiettivo era _basta che se ne parli_ allora è stato abbondantemente
raggiunto.

## Undici punti, undici

Quello che si chiede, per la ricerca di 3/4 figure di professionalità junior
quindi senza particolare esperienza è molto preciso. Vediamo insieme.

> Ottima conoscenza dell'inglese, perché si richiede al candidato di
> intervenire come speaker o panelist ad eventi internazionali di qualità.

Basta già questo punto per bollare l'annuncio come carta straccia. Se uno
partecipa come speaker o panelist ad un evento internazionale significa che ha
le palle che fumano e che ha qualcosa da dire. Se ha qualcosa da dire, si basa
sull'esperienza che ha fatto. Se ha fatto esperienza non può essere un junior.

> Capacità di lavorare in autonomia producendo risultati impeccabili.

A un junior chiedi autonomia? Uno che si affaccia sul mondo del lavoro? Perché
di questo stiamo parlando. Un ragazzotto sui 25 anni di media deve essere
autonomo e produrre deliverable impeccabili.
Al junior almeno è garantito che il datore di lavoro abbia i piedi per terra e
non si perda in voli pindarici?

Non saprei rispondere, ma il pezzo tra parentesi del punto due è degno della
supercazzola di Amici miei.

> "(l’ambiente è caratterizzato da una velocità tale da impedire un controllo
> effettivo dei processi, ma al contempo è richiesta sempre una delivery di
> qualità superiore)."

Antani, come se fosse, scappellamento a destra con la trascendente.

> Precisione e affidabilità: non stiamo cercando persone che facciano il
> lavoro bene al 99%

Questo è il punto che mi fa dubitare sia un annuncio serio, e che invece
Coppola abbia voluto supercazzolare.

Scenario A. Non è un _typo_, quindi Coppola cerca junior precisi ed affidabili
ma possono anche non fare il lavoro bene al 99%. La frase non vuol dire un
cazzo.

In questo scenario, Coppola ci ha antanizzato e lo scopo era sollevare un gran
polverone e basta. Riuscito.

Scenario B. E' un _typo_ e quindi quel _non_ è in realtà un _noi_. La frase non
è applicabile ad una persona con poca o nulla esperienza. Annuncio bollato come
mega banfa. Un po' come gran parte del dorato mondo delle startup innovative,
settore secondo solo ai banfa della sicurezza cibernetica.

> Un CV di max 2 pagine, tassativamente no Europass.
> Una lettera motivazionale di max 1 pagina.

Su questi punti concordo. I CV con template pre impostato hanno rotto un po' il
cazzo.

Seguno un po' di punti legittimi per poi arrivare alla chiosa finale.

> Se informatici, una vera passione per l’informatica, tale per cui quando
> non lavorate (e lavorerete tanto) passate un sacco di tempo a programmare
> e a leggere di programmazione.

>  Se non informatici, una vera passione per il mondo dell’innovazione e
>  della tecnologia.

Leggendo questi punti, qualcuno riesce a spiegarmi con buone maniere cosa cazzo
dovrà fare in Luiss enlabs un junior selezionato? Lo sviluppatore? Il mentore
per startup? Lo speaker? Il tecnologo? Le fotocopie? Cosa, per dio, cosa!?!

>  Ci piacciono le persone che hanno l’ambizione di salire sul palco e
>  parlare ad un pubblico, ma che capiscono che prima di farlo hanno bisogno
>  di imparare e fare sul serio le cose e che non basta averle lette su un
>  libro.

Un attimo... fermi tutti. Ma se io leggo i punti precedenti capisco che il
candidato deve essere autonomo, preciso, affidabile, senza esperienza, con una
padronanza dell'inglese tale da essere speaker ad eventi, attitudine anche
richiesta qui, dove però si dice che il candidato deve capire che prima di
salire su un palco deve imparare. Ma se una persone è autonoma e precisa, di
fatto cosa deve imparare secondo Coppola?

Ma cosa offre Coppola per tanto ben di dio che, occorre essere chiaro, non si
capisca cosa dovrà andare a fare.

>  Un contratto di un anno di formazione (la retribuzione media durante
>  l’anno è di 800EUR mese netti) a cui seguirà l’assunzione a tempo
>  indeterminato con un RAL di poco inferiore ai 24.000EUR, più premi. Ogni
>  anno è previsto uno scatto di stipendio (se meritato).

I miei grandi cocones. Addirittura 800€ netti al mese (in media, potrebbero
essere anche di più o di meno) con un contratto di un anno di formazione.
Ovvero, scavalchiamo il periodo di prova... _ti offro di fare l'apprendista con
me, anche se hai già l'esperienza per fare lo speaker ad eventi
internazionali_.
Poi, seguirà un'assunzione con una RAL... rullo di tamburi, di poco inferiore a
24K lordi all'anno.

Con premi... e con uno scatto di stipendio, ma solo se meritato. Sulla base di
KPI precisi immagino... come il numero di buzzword che si spareranno agli
eventi.

> Imparare un sacco di cose in poco tempo.

Questo caro Coppola è **ovvio** che lo offri, perché cerchi un apprendista e
quindi hai il **sacrosanto dovere** di insegnare. Ma sappiamo tutti che questi
3/4 malcapitati saranno schiavi sottopagati che probabilmente lavoreranno 12/13
ore al giorno nella vana speranza di entrare nelle grazie di persone influenti
per vedere la propria Startup portata in auge.

## Off by one

Questo ragionamento ricorda **molto** il
[clientelismo](https://it.wikipedia.org/wiki/Clientelismo) che ha distrutto la
nostra società. Mi arruffiano il potente per avere privilegi. Non emergo perché
valgo, emergo perché sono il lacché di una persona influente.

Se questa è l'italia dell'innovazione, il minuscolo è voluto, tanto meglio
stare assieme alle scimmie. Almeno sai che se ti tirano merda, poi almeno ti
spulciano.

Enjoy!
