---
layout: post
author: thesp0nge
title: "Digital Spamionship"
promotion: 
modified: 
featured: false
category: [Chiacchiere da bar]
tags: [digital champion, spam, privacy]
image:
  feature: campioni.jpg
comments: true
share: true
---

Dei [Digital Champions](http://www.digitalchampions.it/) ho un'opinione molto
netta riassunto in [questo
post](https://codiceinsicuro.it/blog/storie-di-anonimi-campioni-e-password-in-chiaro/)
dove si parlava dei due presunti Anon, membri dell'associazione Digital
Champions che fa capo alla figura istituzionale del Digital Champions. Ci avete
capito qualcosa voi di questo giro? No, neanche io e non sono il solo.

Quello che ho capito è che, giorni addietro, ho ricevuto una comunicazione che
pubblicizzava un evento per i DC e i loro supporter lombardi.

![Prima campagna marketing]({{ site.url }}/assets/images/digital_uno.png)

Non ho dato molto peso alla comunicazione, né del perché ho ricevuto quella
email, fino a pochi giorni fa quando il DC, che chiameremo Rocky Joe,
organizzatore manda la seguente email a 200 e passa persone tutte messe in To.

![Seconda campagna marketing]({{ site.url }}/assets/images/digital_quattro.png)

Il sogno di ogni spammer. Però questa comunicazione, così fatta male e così
poco attenta alla privacy dei destinatari, mi fa spuntare la domanda: _ma se è
una comunicazione diretta ai DC lombardi e loro supporter, io perché sono lì?_

E lo domando.

![Mia risposta]({{ site.url }}/assets/images/digital_due.png)

La risposta si fa attendere un po' ed è disarmante: _"boh"_. Quindi, io sono in
un DB e sono evidentemente profilato per area geografica, non ho mai dato il
consenso al trattamento del mio dato, né ho autorizzato all'uso dello stesso
per inviarmi comunicazioni riguardanti i DC e la persona che ha mandato la
email non sa darmi una risposta.

![Prima risposta DC]({{ site.url }}/assets/images/digital_tre.png)

Ammetto che perdo la pazienza e la invito ad informarsi.

![Mia prima risposta al DC]({{ site.url }}/assets/images/digital_cinque.png)

La risposta è ancora più imbarazzante. Il mio indirizzo email è stato dato a
Rocky Joe dalla segreteria nazionale e se confermo che non ho mai dato la mia
email allora volemose bene e finisce tutto a tarallucci e vino.

![Replica del DC e mia risposta finale]({{ site.url }}/assets/images/digital_sei.png)

Nello screenshot rispondo un po' seccato. Sono io che devo provare che non ho
mai autorizzato loro al trattamento del mio dato e soprattutto che non sono né
un DC né un supporter? Ma stiamo scherzando?

Questa è l'organizzazione che va a parlare con la PA per portarla nel mondo ICT
del terzo millennio? Bhé [visto che per il progetto spid si parla ancora di
sslv3](https://codiceinsicuro.it/blog/spid-con-ssl3-e-tls1-dot-0-saremo-tutti-securizzati/),
la competenza si descrive un po' da sola.

## Off by one

La cosa preoccupante, in questa storia è che le persone che dovrebbero
rappresentare il _non plus ultra_ in campo digitale e che hanno, o meglio ce
l'ha solo Luna in realtà, un'investitura nazionale, lavorano in barba alla
netiquette e alla legge sulla privacy, raccattando indirizzi email chissà da
dove e non essendo in grado di dire quando è stato dato il consenso e che dati
sono memorizzati. Chissà la sicurezza di quel DB... povera email.

E se qualcuno entra in quel DB?

E se ci fosse il mio domicilio?

E se qualcuno usasse quei dati contro di me?

Ho proprio bisogno di un campione per mettere i miei dati a rischio?

Diranno che rosico, che commento così perché non sono un campione digitale ma
solamente un [Digital Minion](https://www.facebook.com/groups/digitalminions/).
Ebbene sì, faccio _outing_: io **ROSICO**.

In particolare io **ROSICO** perché:

* vivo in uno stato con un mercato del lavoro ICT stagnante
* vivo in uno stato dove la sicurezza informatica, soprattutto nella PA è un aspetto che viene considerato poco e male
* vivo in uno stato dove si tira a campare, dove ci si inventa titoli, dove si strizzano occhi per cercare la spintarella
* vivo in uno stato dove non è importante quello che si fa, ma quello che si dice si vorrebbe fare. Come [stampare in 3D il sito di Palmira](http://www.ilmessaggero.it/TECNOLOGIA/MAKERFAIRE/maker_faire_roma_stampante_ricostruire_palmira/notizie/1626410.shtml)
* vivo in uno stato dove se sei amico di qualcuno che conta, non è importante se tu ti disinteressi della privacy della gente. Ci sarà sempre qualcuno che porta i taralli ed il vino.

Ecco perché io **ROSICO**, perché altri cittadini sono nati in stati più evoluti dal punto di vista del digitale e dell'etica.


Enjoy it!
