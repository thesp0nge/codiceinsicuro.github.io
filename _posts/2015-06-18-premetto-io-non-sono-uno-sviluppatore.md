---
layout: post
author: thesp0nge
title: "Premetto, io non sono uno sviluppatore"
promotion: "Uno specialista di sicurezza applicativa che si rispetti deve saper mettere mano al codice"
modified: 
featured: false
category: [Chiacchiere da bar]
tags: [sicurezza applicativa, code review, banfa, consulente splendente]
image:
  feature: kanban.jpg
comments: true
share: true
---

Non so quante volte in 12 anni di lavoro ho sentito questa frase. _Premetto, io
non sono uno sviluppatore_.
L'ho sentita dire nei contesti più disparati: alla consegna di una code review,
durante progetti opensource, durante sessioni di awareness, durante talk di
sedicenti _influencer_.

Durante le esperienze all'estero, non mi è **mai** capitato.

Questo mi fa riflettere su due temi importanti.

## SERIE A e SERIE B

Siamo sinceri, in Italia gli sviluppatori sono considerati meno di zero.
Prendete una società di consulenza X, il classico percorso di carriera prevede
l'ingresso come sviluppatore e l'evoluzione in project manager. Sempre. Se una
persona (eviterò il termine risorse, sempre odiato) dopo 5 o 6 anni sviluppa
ancora, dalla propria azienda è considerato poco più che un fallito.

In realtà, alla società stessa converrà avere senior con le palle che fumano ma
non lo ammetterà mai e, soprattutto, non gratificherà mai queste persone come
chi ha seguito il più canonico _carreer path_.

Ne consegue che, purtroppo, lo sviluppatore è considerato l'anello più infimo
della catena ICT. Nel nostro bel paese, ovviamente.

## Parlo di cose che non conosco

Io, per poter diventare uno specialista di sicurezza applicativa migliore e
capire come dare maggior valore aggiunto a chi _"subiva"_ le mie review, ho
fatto una scelta azzardata. Ho smesso i panni da appsec e sono andato a fare lo
sviluppatore per un anno e mezzo in una media company. Da junior? No no, da
senior.

Quello che non mi soddisfaceva del modo con cui facevo consulenza era che,
venivo costretto a dare pillole di application security agli sviluppatori senza
sapere nulla del loro lavoro.

Inutile dire che i miei colleghi di allora, non capirono il perché di una
scelta decisamente inusuale. Sarei potuto essere un ottimo project manager,
guardate che bel foglio di calcolo in stile kanban ho fatto per [Stand by
Wordpress](https://standbywordpress.wordpress.com). Ricordo dissero ad un po'
di conoscenze comuni, tra le quali alcuni clienti dove ero stato, che mi ero
stufato della sicurezza e che non facevo più quel lavoro. Paragonate i
deliverable miei e loro, ora dopo questa scelta e ne riparliamo.

La mia convinzione, forte oggi come allora, è che una persona che si occupa di
sicurezza applicativa debba avere un background da sviluppatore. Debba capire
le dinamiche di un team di sviluppo. Debba sapere le pressioni e le
sollecitazioni alla quale si è sottoposti e debba sapere mettere mano al
codice.

Altrimenti si è dei fanfaroni. E ne conosco svariate decine.

## Off by one

Se io porto la macchina a fare la revisione e chi mi parla dovesse confessare
_ah guardi, io però prendo la bici perché non sarei in grado di guidare_, bhé
mi darebbe qualche dubbio.

Appare chiaro che potrei non essere bravo, a parità di seniority, come le
persone a cui ho appena fatto review. Potrei. Di sicuro se penso che mettere le
mani nel codice non rientri tra le cose che devo saper fare, forse è meglio che
la smetta di occuparmi di sicurezza applicativa e che vada a fare il presales
che è meglio.

Se stai leggendo [CodiceInsicuro]({{site.url}}) mi aspetto ti piaccia un po' il
tema _metto in sicurezza il codice mio e degli altri_. Ecco, se sei un mio
felice lettore allora aderisci a questa campagna:

> [CodiceInsicuro]({{site.url}}) ama gli sviluppatori e non si vergogna di dirlo

Compito di oggi? Cercati [un corso di coding](https://deals.thenextweb.com) o
segui [Coursera](https://coursera.com) ed iscriviti a qualcosa che ti metta in
gioco. Ne beneficierai sia tu ma anche i tuoi clienti.

Enjoy!
