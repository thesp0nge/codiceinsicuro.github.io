---
layout: post
author: thesp0nge
title: "Erase and Rewind"
promotion: Un Gennaio con una grossa delusione, può dare via a qualcosa che si spera diventi importante? Bhé spero proprio di sì. Tu intanto, scopri di più su codiceinsicuro.it.
modified: 
featured: false
category: [post]
tags: [introspezione, off-topic, vita, bitcoin, startup, ripartire, progetti, 40anni]
image:
  feature: introspezione.jpg
comments: true
share: true
---
Avevo promesso a Marco, un post tecnico. Marco collabora con me, anzi direi che
ora è il mio braccio armato.

Marco si è preso il compito, informalmente e nulla gli sarà corrisposto in
denaro per questo, di monitorare la frequenza di pubblicazione dei miei post e
mandarmi un alert(1) se ci avviciniamo pericolosamente al mese di silenzio.

Dicevo, Marco avrebbe dovuto avere un post tecnico ma non l'avrà.

## Introspezione

A volte le grosse delusioni ci aiutano a guardarci dentro. Nella mia vita l'ho
già fatto innumerevoli volte. Quello che fa la differenza è lo spirito con cui
affrontiamo questa introspezione.

Un treno che perdi, o che ti ha invogliato nel salire ma poi ha chiuso le sue
porte, è sempre un treno perso. Siamo però sicuri che il tuo viaggio finisca
lì?

Ecco, **no**. Cambia la destinazione forse. Cambia la durata del viaggio. Ma
non cambia l'essere in viaggio, che come diceva qualcuno più saggio di me, è
ancora più importante di arrivare.

Gennaio 2017, sarà ricordato come il mese in cui sono caduto e dove ho fatto
una calibrazione di obiettivi e strategie per rispondere alla domanda _"ma io
cosa voglio fare da grande?"_

Se fossimo in Mr.Robots, la puntata avrebbe un titolo _z3r0c00l_ come
_"Exploit"_ o _"Emergency reboot"_ o _"System patch"_.

Ma visto che siamo nella vita reale, titolo il post con un più emergico
**"Erase and Rewind"**.

## Erase and rewind

"Erase and Rewind" è il titolo di una canzone dei Cardigans, contenuta
nell'album Gran Turismo dell'anno 1998. 

{% youtube 6WOYnv59Bi8 %}

Terminata l'introspezione, osservando il report del mio self-assessment,
sentivo l'esigenza di ricominciare, ritrovando l'entusiasmo e la voglia di
migliorare in quello che mi piace più fare. Sviluppare, bucare e comunicare.

A breve ci saranno grossi cambiamente in
[Dawnscanner](https://dawnscanner.org); sarà il primo tool di code review per
ruby a supportare [Hanami](https://hanamirb.com), il framework MVC sviluppato
da [Luca Guidi](https://lucaguidi.com). Di fatto,
[Dawnscanner](https://dawnscanner.org) è l'unico tool che è agnostico rispetto
al framework MVC utilizzato. Perché non ha il successo che merita? A parte
qualche feature che ancora manca, la cosa più grave è la mancanza di
comunicazione.

Comunicazione che interessa anche il [vostro blog di application security
preferito]({{site.url}}). Tenetevi uno spazio il lunedì e preparate non solo a
leggermi, ma anche a vedermi in pillole periodiche.

Comunicare e curare l'immagine. Di contenuti ce ne sono fin troppi.

Enjoy it!
