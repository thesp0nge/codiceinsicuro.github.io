---
layout: post
author: thesp0nge
title: "Hack-back: machismo o necessità?"
promotion: 
modified: 
featured: false
category: [post]
tags: [hacking, cybersecurity, fuffa, feud]
image:
  feature: sheriff.jpg
comments: true
share: true
---

Sono periodi un po' pieni. Ho appena terminato la [Securtytube Linux Assembly
Expert]({{site.url}}/slae) e sto per iniziare una nuova avventura
professionale. Nel mentre, ho partecipato a qualche discussione su LinkedIN;
tema: hack-back.

L'hack-back è quella pratica, a mio avviso idiota, secondo la quale se io
subisco un attacco informatico, sono in qualche modo autorizzato a
contrattaccare. Se riesco a stendere il criminale, cyber informaticamente
parlando ovviamente, offro alla stampa una buona storia e possiamo fare un po'
di storytelling su quanto il mercato sia florido anche da noi.

Tra il non fare nulla ed il commettere un illecito, ci sono tante di quelle
sfumature di grigio che Mr. Grey ne sarebbe imbarazzato.

Esistono troppi problemi attorno all'hack-back che sinceramente, occuparsene al
di fuori dell'ottica della guerra tra nazioni, è sterile.

## Attribuzione

La sorgente dell'attacco non è necessariamente una macchina malevola. Potrebbe
essere un host con un servizio compromesso, come potrebbe essere il PC di un
criminale da quattro soldi nel sottoscala di un appartamento russo.

Potrebbe anche essere un host di una botnet all'interno di una rete di una
società rispettabile, o di un ospedale.

Se per bucare l'attaccante, sentendoci un po' Billy The Kid, bucassimo servizi
leciti? Se mandassimo offline macchine o business che non c'entrano nulla con
l'attaccante?

## Potenza di fuoco

Prendiamo una società medio grande e calcoliamo quanti attacchi potrà subire,
compreso il rumore di fondo degli nmap degli script kiddies. Il numero è alto.

Il nostro SOC, una volta scremato tutto il rumore, dovrebbe fare analisi sugli
attacchi più significativi e mettersi a lavorare sull'attacco vero e proprio
per capirne la natura e l'origine.

Facciamo finta, perché non voglio scrivere per ore, che ci riesca in tempi
brevi ed individui la fonte dell'attacco.

Poi? Che succede?
Siamo sicuri che, **ufficialmente** la nostra società X ingaggia il suo red
team per sferrare un contrattacco? Ci immaginiamo davvero il Security Manager,
ergersi con piglio eroico sulla scrivania gridando "Fate uscire i wpscan!" o
"Lanciate tutti i pacchetti che potete!".

Davvero la filmatografia ci ha così rimbambiti?

Probabilmente, in pieno "mio cugino style", verrà fatta una telefonata
carbonara a qualche ragazzino, amico del mio amico, al quale si darà un obolo
di qualche centinaio di euro per tirar giù quell'IP.

Come dicevamo, se per tirar giù quell'indirizzo IP dovessimo far cadere servizi
leciti... bhé vuoi mettere con la bella storia per la stampa?

## Off by one

Non lo so, a me sembra tutto così provinciale e stupido. Io se sono un security
manager devo pensare alla posture della mia azienda, devo pensare ai server,
alle applicazioni ed alle postazioni di lavoro, non a fare il Rambo digitale
innamorato dell'immagine di Elliot che buca la vita digitale di un pedofilo.

L'hack-back, è comunque un'attività illecita, per ora e grazie a dio.

Così come per fermare un evasore fiscale, si chiama la pubblica autorità, il
riferimento se si subisce un attacco informatico è sempre la [Polizia
Postale](https://www.commissariatodips.it/).

Se si vuole provare l'ebbrezza di fare un penetration test, c'è tutta la nostra
rete aziendale che spesso viene ignorata da chi ha il compito di difenderne i
bastioni.

E tu? Che ne pensi? Tu fai hack-back?

\#iononfacciohackback
