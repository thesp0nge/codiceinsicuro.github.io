---
layout: post
author: thesp0nge
title: "Non abbiate paura"
promotion: "La conflittualità tra diversi team, può avvenire a causa di mancata conoscenza? Leggi e scoprilo"
modified: 
featured: false
category: [Meditazione]
tags: [appsec, conflitti, team, sviluppatori, sistemisti, devops]
image:
  feature: paura.jpg
comments: true
share: true
---

Non chiamiamola _ignoranza_, per carità. La gente appena le dai dell'ignorante
ti salta alla gola, ignorando appunto, il significato della parola a loro
appena rivolta.

Io sono ignorante. In campi come la medicina, la fisica, la filosofia, l'arte,
io sono ignorante. Ignoro concetti e sfumature e guardo a chi è più esperto di
me con quella fame di sapere che può avere un bambino quando vede una cosa che
vede per la prima volta.

Abbandonare la presunzione di sapere tutto, è il primo passo per vivere una
vita più serena e, soprattutto, per non apparire al prossimo come perfetti
_stronzi[^1]_.

Anche nel mio stesso campo, dove posso esibire una laurea, talk internazionali
ed esperienza, sono ignorante. Se mi date un codice cobol e mi dite di farne
una review, avrei **seri** problemi. Se mi dite di descrivere nel dettaglio il
meccanismo con cui si instaura una connessione TLS, probabilmente farei scena
muta[^2].

Per molte persone, soddisfatte e tronfie nel loro posto fisso, questo non
sembra valere. Loro sanno. Per intercessione divina loro sanno tutto, ma non
solo della loro materia, anche di security.

Dicono che un protocollo è meglio di un altro senza un dato alla mano e anzi
chiedono a te di produrne per provare che loro hanno torto.

Lo spasso più grosso è quando ti presenti da loro con vulnerabilità e scenari
d'attacco. Si armano di tutta la loro creatività per dirti che stai sbagliando
e che sei un inetto. Tu, se sei un professionista con un minimo di coscienza,
per un po' continui ad argomentare, ma poi anche Pirro si sarebbe arreso.

> Ma che succede nei nostri team? Perché tanta conflittualità?

Ho provato a pensarci e mi sono dato una risposta che non mi piace neanche un
po'. O meglio, penso sia corretta e per questo mi rattrista.

> Security rompe la sicurezza di chi si sente onniscente. Questo, capendo di
> aver detto una castroneria si impunta[^3].

Vi svelo un segreto. Io non mi sento più colto di uno sviluppatore, di un IT
Manager, di un Software Architect. Però per trovare i possibili modi con cui un
attaccante può dare fastidio devo, **per forza**, apprendere cose che esulano
dalla security vera e propria. Devo sapere un minimo di sistemi operativi, devo
sapere un minimo di stack e protocolli, devo sapere un minimo di framework di
sviluppo.

> In poche parole, chi fa security ha una conoscienza verticale sui suoi temi
> ed orizzontale su quello che gli sta attorno.

L'onniscente ha, non sempre in realtà, una conoscienza verticale sulla sua
materia e **basta**. Chiedi ad un responsabile di progetto come ottimizzare le
performance del software di cui è responsabile e conta le perle di sudore. Gli
parli di _caching_ server o di ottimizzare i server di frontend? Ti risponderà
che non è lui ad occuparsene. Probabilmente è vero, anzi sicuramente sarà così,
ma il problema di fondo è che lui non sta demandando, lui forse manco sa cos'è
un server di frontend o l'idea di andare a cercare su Google come ottimizzarlo
lo stomaca.

Fare security, spesso, ti porta all'ingrato compito di dover parlare con questi
personaggi che, forse per una senziente insicurezza di fondo, vivono la loro
vita professionale sulla difensiva, desiderosi solamente di riversare anni di
frustrazione con chi dimostra loro di saperne un pizzico di più.

> Non abbiate paura di dire che non sapete una cosa.

Nessuno di noi è onniscente, e chi afferma il contrario è solo un povero pirla.

Enjoy it!

[^1]: ho cercato un sinonimo, ma qui ci voleva una parola forte. Siamo tutti
      adulti.

[^2]: questa domanda mi fu rivolta veramente durante un colloquio telefonico in
      inglese per un carrier di CDN.

[^3]: tanto certi culi, con santi in paradiso conquistati in anni di sorrisi
      falsi e pacche sulle spalle, non li muovi dalla loro scrivania.
