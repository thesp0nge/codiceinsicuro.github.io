---
layout: post
title: "2022: l'anno che verrà"
author: thesp0nge
featured: true
category: [post]
tags: [buoni propositi, nuovi progetti, vecchi difettii, "2022"]
image:
  feature: new_year.jpg
  author_id: "@danwhale"
  author_name: Danil Aksenov
  author_link: new_year
  link:
comments: true
share: true
---

Tra un anno, questo 2022 iniziato da una settimana sarà in archivio. La
speranza è che porti con sé tante cose nuove e tanti progetti interessanti e
meno cose procrastinate.

Ultimamente i blog che parlano di sicurezza informatica sono proliferati e per
lo più hanno le seguenti caratteristiche:

1. parlano di attacchi informatici avvenuti altrove. Raccontano quindi qualcosa
   che osservano, non qualcosa che vivono in prima persona;
2. poche volte i post sono firmati;
3. alcune volte i post non sono originali ma riscritture, spesso fatte con
   Google Translate, di contenuti prodotti in altri siti.

Nel commentare poi tali contenuti, l'atteggiamento che il _content creator_ ha
di solito è quello aggressivo-passivo che bolla come **rosicata** qualsiasi
opinione critica, non importa se costruttiva o meno.

Ecco, questo blog sarà anche nel 2022 la mosca bianca dei contenuti italiani
per quanto riguarda la sicurezza informatica. Come anche i sassi sanno, ora il
mio lavoro mi porta più sull'application security vera e propria quindi nel
2022 ho proprio il sentore che finalmente, ripeto **finalmente**, si parlerà di
sicurezza applicativa.

L'idea che io stesso scriva che **finalmente** riesca a scrivere di quello che
mi sono prefissato, lascia di stucco anche me. Ho impiegato un bel po' di anni
per portare la mia vita lavorativa fino al punto dov'è ora. Meglio tardi che
mai.

## Cybercoarch corner

Alla fine del 2021, ho lanciato un progetto di _mentorship_ gratuita, il
[Cybercoach corner](https://calendly.com/codiceinsicuro/cybercoach-corner).

Chi ha bisogno di avere supporto per la sua carriera, per scegliere tra una
certificazione e l'altra o per avere un consiglio, sempre in ambito cyber, può
fare una videocall con me di un quarto d'ora.

## VLOG o podcast

Sì, ricompaiono tra i progetti di quest'anno. Non sono ancora certo di quale
possa essere il format migliore o quale argomento possa essere interessante,
soprattutto innovativo tra i mille contenuti **IDENTICI** che parlano di
log4shell senza citare una sola riga di codice.

## Newsletter settimanale

Vorrei creare una top 5 settimanale dei contenuti che mi sono piaciuti dal
fatato mondo della sicurezza applicativo. Su questo punto sono già più convinto
e credo di partire col mese di febbraio, mi prendo un mese per oliare gli
ingranaggi del processo creativo.
Se sei già iscritto alla newsletter del blog, non devi fare nulla: avrai la TOP
5 nella tua mailbox. Se invece non ti sei mai iscritto, potrebbe essere il
momento giusto di iscriversi: riceverai ogni post e i contenuti extra del
progetto [Codice Insicuro](https://codiceinsicuro.it) come appunto la TOP 5.

Puoi iscriverti compilando [questa form.](https://armoredcode.us1.list-manage.com/subscribe/post?u=f136287d72c1e72ed99ee0542&id=7fadc44aa9).

## Conferenze

Ho già pianificato un paio di mesi fa di partecipare a settembre a [Romhack
Camp](https://romhack.camp/), portando un po' di
[openSUSE](https://www.opensuse.org/) nella capitale. Mi piacerebbe anche fare
un talk che descriva il lavoro che facciamo nel team di product security, così
magari qualcuno può scoprire che anche per lui è la strada professionale della
vita.

## Off by one

Durante questo 2022 in ordine sparso:

* metterò a fattor comune quanto appreso in un corso di fuzzing per migliorare
  il mio workflow lavorativo
* migliorare script e ambiente del mio desktop
* riprovare [OSWE](https://codiceinsicuro.it/blog/alcune-lezioni-dal-primo-tentativo-fallito-per-loswe/)
* stare lontano dalle polemiche social con i vari influencer o esperti vari
* prendermi cura di almeno 1 progetto opensource e fornirne supporto lato security
* continuare a divertirmi

Enjoy it!
