---
layout: post
author: thesp0nge
title: "Game, set e partita"
promotion: "Quante storie da raccontare di fronte alla mail di un recruiter. Tutte fanno passare il nostro come il terzo mondo in campo ICT e, purtroppo, non solo in quello."
modified: 
featured: false
category: [Chiacchiere da bar]
tags: [lavoro, recruiter, mercato del lavoro, estero, itaglia, peracottai, banfa, rant]
image:
  feature: tennis.jpg
comments: true
share: true
---

Ci sono giornate che volano vie pigre, tra un assessment da organizzare ed un
report da validare. Ci sono invece giornate dove accade qualcosa, dove succede
quel paio di eventi che ti portano a dire a tua moglie _"amore, vado in enoteca
a prendere una bottiglia per festeggiare che non c'è un cazzo da
festeggiare."_.

Sì, in casa mia si trova sempre una ragione per far festa.

## Tra una botta che prendo e una botta che do

Facciamo un gioco, ora io faccio una domanda e voi dall'altra parte del monitor
alzate la mano quando la risposta è affermativa. Per giocare bisogna essere
maggiorenni ed essere nel campo ICT, meglio se in quello della sicurezza
informatica.

Un gioco solo per noi. Almeno questa volta. Il bello di questo gioco e che se
rispondi sì a tutte le domande vinci il solito travaso di bile che hai quando
pensi al nostro paese.

Ah, vale solo per i residenti in Italia, quindi le persone che godono di buon
clima, che mangiano bene, che vivono in un paese di cultura ed al passo coi
tempi[^1].

Proviamo. Scaldiamoci.

> Lavori nell'ICT Security?

Ok, bravi avete capito. Tutti con le mani alzate come se fossimo ad Ibiza.
Qualcuno avrà storto il naso dicendo _"io lavoro nella cyber security"_. Vabbé
cibernetico o no, anche tu dovevi alzare la mano.

> Hai fatto almeno un assessment nell'ultimo anno?

Qualcuno sì, qualcuno no. Ci sta, si diventa grandi e man mano si coordinano
squadre di attacco. Si diventa coatch, si passa alla regia. Ogni tanto si
muovono le mani, così tanto per divertirci un po'. Ecco, mi raccomando, chi è
stato con le mani basse, ogni tanto si ricordi del suo lato tecnico che a
diventare un banfone che va in giro per le conferenze a dire sempre le stesse
quattro storie è un attimo.

> Hai partecipato a qualche progetto opensource nell'ultimo anno?

Mumble, un po' pochini ma comunque un buon numero. Ecco, è **vitale** scrivere
codice. Se vogliamo andare da uno sviluppatore a parlargli di codice sicuro e
non scriviamo neanche una linea di codice, saremmo come un vegano che lavora in
macelleria e dice quanto è buono il filetto. Ipocrita.

[_"E ma io non sono uno
sviluppatore"_]({{site.url}}/blog/premetto-io-non-sono-uno-sviluppatore/) non
vale come risposta, proprio non si può sentire da uno del nostro campo.

> Hai ricevuto qualche offerta di lavoro nell'ultimo anno?

Molte mani alzate qui, bene. Di sicuro _qualche_ si avvicina alla decina. Per
nostra fortuna, l'ICT e l'ICT Security o _cyber_ security prima che qualcuno si
offenda, risente poco della crisi. Il mercato c'è. La richiesta è tanta e
l'offerta, di valore, è ancora troppo poca. E secondo me, non si colmerà mai
per fortuna.

> Hai ricevuto qualche offerta di lavoro dall'Italia (esclusi stage)?

_Game, set e partita_

## Off by one

Viviamo in un paese povero dal punto di vista della cultura tecnologica. Per la
maggior parte di noi, l'informatica è facebook ed il top dell'interazione
uomo-macchina è il _selfie_ con relativo spam sui social network. Sicurezza
informatica è avere l'antivirus.

Questo per la massa. Per chi è nel campo, l'aspirazione è poter mettere
_manager_ nella job title di linkedin. Sicurezza informatica è spesso la
rottura di palle dei aver qualcuno che ti ricorda i test da fare ad ogni
rilascio. La maggior parte delle volte si rilascia sotto banco, tanto non se ne
accorgono. Spesso invece è comprare firewall nuovi, convinti che ci salvino
anche da logiche applicative bucate come il groviera.

Viviamo in un paese povero dove chi fa recruiting si limita a postare job
posting assurdi, dove si offrono stage spesso mal pagati e dove le possibilità
di fare carriera un giorno sono tendenti a zero.

Viviamo in un paese povero dove chi fa recruiting non sa cosa sia
[Github](https://github.com) ed è fermamente convinto che non si possa ambire
ad altro che non fare qualche slide per qualche compliance iso.

Viviamo in un paese povero. Perché inizi ad essere ricco quando ti sbatti per
attirare i talenti, pagandoli bene, andando a vedere quello che fanno e
scrivendo loro una email personale, non una sterile mail _copycat_.

Viviamo in un paese povero, che non ha proprio voglia di iniziare ad
arricchirsi.

Enjoy, o questa volta, forse no!

[^1]: è un rant mio, non fateci caso.
