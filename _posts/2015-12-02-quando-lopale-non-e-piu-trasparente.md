---
layout: post
title: "Quando l'opale non è più trasparente"
promotion: "Contribuire ad un progetto opensource ed avere forti opinioni personali: possibile conciliare le due cose?"
modified: 
featured: true
category: [Meditazione]
tags: [floss, politically correctness, opal, community, opensource, libertà di parola]
image:
  feature:
  credit:
  creditlink:
comments: true
share: true
---

Proprio mentre impazzano le croniche polemiche sui presepi a scuola[^1], ieri
sul [repository github](#) di [opal](#) è apparsa questa [issue](#). [Elia
Schito](#) è un ottimo sviluppatore ed è anche una persona molto religiosa.
Ora, io lo conosco poco, e non vorrei essere frainteso... intendo molto
religiosa perché apertamente lo scrive sulle sue bio, nel suo lavoro di ogni
giorno su Opal o nella community italiana di Ruby è solamente un _senor_
professionista.

Elia, su twitter[^2] dovrebbe aver espresso una propria posizione contro le
persone _transessuali_ ed il loro distacco dalla realtà. Non essendo più
disponibile il tweet, prendete questa frase con il beneficio del dubbio, è
quello che viene citato in questo [thread] che reputo ridicolo e svilente.

> In un progetto opensource è meglio essere politically correct, quindi un po'
> paraculi, oppure essere una persona competente?

Io, che non sono politicamente corretto quasi mai, potete immaginare da che
parte sto. Tuttavia in questo caso, la cosa più grottesca, è che l'opinione di
Elia non è stata portata all'interno del gruppo di lavoro. Se avesse detto, che
le persone con un'inclinazione sessuale diversa dalla propria non avessero
potuto produrre del buon codice, bhé allora avrei opinato anche io, ma il suo
discorso è stato portato in un contesto generale.

Chi lo critica, lo fa non accorgendosi che si trova all'estremo opposto delle
idee espresse nel tweet incriminato ma sta facendo lo stesso processo alle
intenzioni che tanto sta condannando.

In un progetto software, l'importante è la qualità del prodotto. La community
che si costruisce, per definizione stessa, è anarchica e tende, come in natura,
a stare in uno stato di equilibrio. Quando qualcuno altera lo stato di
equilibrio, la community stessa tende a riportare le cose sul binario
dell'equilibrio.

Questa storia è brutta, ma sottolinea un fatto. La gente non tollera chi ha
idee diverse dalle proprie. E non è una questione di religione, la gente è
diventata intollerante a prescindere. Per mascherare poi la propria
intolleranza, si tente ad essere un po' ignavi... un po' paraculi, non prendere
mai una posizione, fare sorrisini a destra e a manca.

Mi stomaca più questo, di un'idea personale forte basata su convinzioni
personali e sulla quale io, come persona, posso essere d'accordo o meno.

Continua con il tuo ottimo lavoro Elia, al progetto [Opal](#) fai solo del
bene.

Enjoy it!

[^1]: sui presepi a scuola, la polemica è sterile e denota un'ignoranza
      clamorosa da tutte le parti coinvolte. Cristo è un profeta citato dal Corano,
      spiegatemi quale osservante del Corano si scandalizzerebbe nel vedere
      raffigurata la natività. Come i nostri politici strumentalizzano la scuola per
      le proprie battaglie ideologiche è vomitevole. Invece di portare il presepe,
      richiamando alle radici cristiane, dimenticandosi per un attimo che divorziare
      non rientra nelle radici di cui sopra, che il peculato non rientra nelle radici
      di cui sopra e mille altri esempi, dicevamo invece di pensare al presepe che
      portassero i tricolori, le foto del presidente, il materiale didattico, gli
      insegnanti di sostegno. Questo manca alla scuola e manca tutto l'anno, non solo
      a Natale.
[^2]: il profilo è stato rimosso, non posso fare _fact checking_.
